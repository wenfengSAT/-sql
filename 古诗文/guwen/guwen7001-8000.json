{"_id":{"$oid":"5b9a1b4d367d5c0f40d24186"},"title":"商子引谚","dynasty":"先秦","writer":"佚名","content":"蠹众而木折。\n隙大而墙坏。\n","type":[]}
{"_id":{"$oid":"5b9a1b4d367d5c0f40d24187"},"title":"石室","dynasty":"宋代","writer":"陈洵直","content":"琅玕蕊笈藏幽谷，唯见白云三五幅。\n昔日天师其姓吴，岩前遗下云中屋。","type":[]}
{"_id":{"$oid":"5b9a1b4d367d5c0f40d24188"},"title":"和此阳先生感兴诗二十首","dynasty":"宋代","writer":"刘黻","content":"仙佛各有门，托言深入山。\n一探寂灭宗，一透船汞关。\n菩提司非树，刀圭诧灵丹。\n槁形付尘幻，蜕骨冲飞翰。\n咄咄亦奇事，讵惮力到难。\n儒先著有训，整辔皇路安。","type":[]}
{"_id":{"$oid":"5b9a1b4d367d5c0f40d24189"},"title":"甲午端阳即事","dynasty":"明代","writer":"徐熥","content":"满市贫民尽噪呼，谁家尊酒汎菖蒲。汉廷久已饥方朔，楚泽何人吊左徒。\n\n残喘厌看长命缕，空囊安用辟兵符。愁来试上孤城望，几处炊烟几处无。\n\n","type":[]}
{"_id":{"$oid":"5b9a1b4d367d5c0f40d2418a"},"title":"八月二十四日","dynasty":"元代","writer":"吴当","content":"丑夜城头烈炬红，数声笳起戍楼空。江山如旧豪华去，无食无衣一病翁。\n\n","type":[]}
{"_id":{"$oid":"5b9a1b4d367d5c0f40d2418b"},"title":"三月八日百五节林敬舆携酒约盛元仁戴帅初方万里访赵仲实宣慰于西湖第五桥之曲港南山书院五首 其四","dynasty":"宋代","writer":"方回","content":"生长西湖死葬湖，兴言舟子与农夫。全家衣食凭摇橹，历世儿孙学荷锄。\n\n布衲劣兼蓑笠有，齑汤恐并酱醯无。金盘玉箸环歌舞，午鬨昏空一任渠。\n\n","type":[]}
{"_id":{"$oid":"5b9a1b4d367d5c0f40d2418c"},"title":"一岩","dynasty":"宋代","writer":"郑清之","content":"一岩洞空挂云山，巧印穹苍半璧环。\n只为广寒宫殿远，故留阙月在人间。","type":[]}
{"_id":{"$oid":"5b9a1b4d367d5c0f40d2418d"},"title":"偈颂一一二首 其四十四","dynasty":"宋代","writer":"释清远","content":"腊月扇子功勋绝，浩浩凉风动寥泬。岂止炎蒸六月天，暂时与君解烦热。\n\n","type":[]}
{"_id":{"$oid":"5b9a1b4d367d5c0f40d2418e"},"title":"贺新郎二十首 其四","dynasty":"清代","writer":"李慈铭","content":"看尔扬鞭去。正愁人、东风满目，扰花狂絮。故国苍茫天万里，不辨越山何处。\n\n更碣海、波涛汹怒。䝟兕磨牙鲛舐腭，但只身、掉臂游行过。\n\n最怜少日伤孤露。耐荒寒苧灯齑粥，半生难苦。赢得科名酬母教，衣锦暂时团聚。\n\n讵转足、便迷归路。薄宦未成家陷贼，负高堂、总被微名误。\n\n穿垒走，涕如雨。\n\n","type":[]}
{"_id":{"$oid":"5b9a1b4d367d5c0f40d2418f"},"title":"次刘五原见寄韵 其四","dynasty":"明代","writer":"释今■（艹黾）","content":"渴想青莲甚，每承阆苑诗。相期缘有待，先遣梦通知。\n\n应念三生石，曾开双镜池。荷花昨夜放，怀抱益悽其。\n\n","type":[]}
{"_id":{"$oid":"5b9a1b4e367d5c0f40d24190"},"title":"喜王定国北归第五桥","dynasty":"宋代","writer":"苏轼","content":"白露凄风洗瘴烟，梦回相对两凄然。\n雀罗廷尉非当日，鸠杖先生愈少年。\n世事饱谙思缩手，主恩未报耻归田。\n谁怜第五桥东水，独照台州老郑虔。","type":[]}
{"_id":{"$oid":"5b9a1b4e367d5c0f40d24191"},"title":"苦暑消夏二首 其一","dynasty":"当代","writer":"卢青山","content":"夏云如火扑晴栏，镇日尘埃养路蝉。可有清秋能到梦？常祈小病为疗闲。\n\n夜阑越觉山亲近，心澈才佳月淡寒。小屐单衫无定向，随萤踏尽百千湾。\n\n","type":[]}
{"_id":{"$oid":"5b9a1b4e367d5c0f40d24192"},"title":"杂咏下 野绿堂","dynasty":"宋代","writer":"洪适","content":"缘流排劲草，盈野鞠长芦。烟树高低见，如开平远图。\n\n","type":[]}
{"_id":{"$oid":"5b9a1b4e367d5c0f40d24193"},"title":"晚登广朗阁","dynasty":"明代","writer":"欧大任","content":"广朗坪前霁色鲜，丹梯一望总堪怜。云端曲接千重岭，阁上平开万里天。\n\n远树暝悬沧海日，空山秋卧鹿门烟。风泉细洒琅玕在，石上镌名不记年。\n\n","type":[]}
{"_id":{"$oid":"5b9a1b4e367d5c0f40d24194"},"title":"挽张云庄宗礼三首 其二","dynasty":"元代","writer":"陶宗仪","content":"嫁殃遭太守，簿录降将军。短景灯馀燄，繁华水上云。\n\n贤愚谁复辨，玉石竟俱焚。次第修言行，他时表墓文。\n\n","type":[]}
{"_id":{"$oid":"5b9a1b4e367d5c0f40d24195"},"title":"酬黄帝锡见和","dynasty":"宋代","writer":"张埴","content":"龙髯初一振，人尽息其机。\n池静朱华出，山凉白鸟归。\n洒能无已已，诗岂去非非。\n仰面楚天过，浮云似白衣。","type":[]}
{"_id":{"$oid":"5b9a1b4e367d5c0f40d24196"},"title":"劝穑","dynasty":"当代","writer":"陈忠平","content":"麻鞭水响节时催，陌煖庆云团作堆。岸柳垂腰先好雨，池蛙鼓舌自春雷。\n\n新颁农政称咸善，旧凿山渠起积隤。劝穑原该专吏责，田家笑讶子胡来。\n\n","type":[]}
{"_id":{"$oid":"5b9a1b4e367d5c0f40d24197"},"title":"衡阳庞居士庵","dynasty":"宋代","writer":"释智愚","content":"居士当年错用心，浑家不睦到如今。\n摝篱柄短无人买，空自萧萧风满林。","type":[]}
{"_id":{"$oid":"5b9a1b4e367d5c0f40d24198"},"title":"江楼秋望","dynasty":"明代","writer":"朱高炽","content":"远碧接天涯，登临景自佳。\n蘋洲晴亦雪，枫岸昼常霞。\n落雁过前浦，浮鸥傍浅沙。\n竹篱高晒网，茅屋是渔家。","type":[]}
{"_id":{"$oid":"5b9a1b4f367d5c0f40d24199"},"title":"客邸书怀寄慈伽五羊 其三","dynasty":"近代","writer":"李洸","content":"一担黄卷一疲驱，两鬓飘萧酒一壶。为问乐天何所乐，出山还解在山无。\n\n","type":[]}
{"_id":{"$oid":"5b9a1b50367d5c0f40d2419a"},"title":"题习编修梅坡卷","dynasty":"明代","writer":"金幼孜","content":"种得梅千树，盈盈雪满坡。捲帘疏影乱，拂席暗香多。\n\n东阁临风玩，西湖载酒过。高情政如许，赋罢一高歌。\n\n","type":[]}
{"_id":{"$oid":"5b9a1b50367d5c0f40d2419b"},"title":"寄沈大本","dynasty":"明代","writer":"谢晋","content":"幕府门西初见时，一言投分即相知。几年别去身多难，今日归来鬓有丝。\n\n茂苑江山皆旧恨，小齐卮酒总新期。何缘蠲了遐方戍，长共吟窗计较诗。\n\n","type":[]}
{"_id":{"$oid":"5b9a1b50367d5c0f40d2419c"},"title":"挽王柳州","dynasty":"宋代","writer":"程珌","content":"才华唐令君，名胜晋参军。\n善政流郴水，遗风袭缙云。\n宝钗当自合，神剑不中分。\n心折白岩路，猿吟日未曛。","type":[]}
{"_id":{"$oid":"5b9a1b50367d5c0f40d2419d"},"title":"答李希淳屯田三首","dynasty":"宋代","writer":"邵雍","content":"竹间水际情怀好，月下风前意思多。\n洛社过从无事日，非吾数辈更谁何。","type":[]}
{"_id":{"$oid":"5b9a1b50367d5c0f40d2419e"},"title":"挽方君政","dynasty":"明代","writer":"陶安","content":"大化何茫茫，生死等朝暮。见面未几何，幽明已殊路。\n\n人皆劝君仕，况未年迫暮。哀哉万里行，朝命惜虚付。\n\n虽有善教才，不得一远布。六旬命非促，岂不见晞露。\n\n知命俭亦乐，闻道死乃安。平生嗜欲薄，既逝魂气完。\n\n念昔久缔交，文饮意屡欢。握手龙墀上，天风飒高寒。\n\n归来忽永诀，不复其杯盘。盖棺事始定，长夜嗟漫漫。\n\n云间九华秀，君心岂能忘。亲朋亦别久，终不返故乡。\n\n诸孤泣诉我，我亦泪浪浪。东风三月暮，送柩出泮庠。\n\n归舟驾言发，佳城在青阳。所期贤子孙，勉嗣先业光。\n\n","type":[]}
{"_id":{"$oid":"5b9a1b50367d5c0f40d2419f"},"title":"谒金门·风雨後","dynasty":"宋代","writer":"黄机","content":"风雨後。枝上绿肥红瘦。乐事参差团不就。一春如病酒。楼外暖烟杨柳。忆得年时携手。燕子双双来未久。颇知人意否。","type":[]}
{"_id":{"$oid":"5b9a1b50367d5c0f40d241a0"},"title":"杂忆诗 其三","dynasty":"明代","writer":"凌义渠","content":"夏日初长最泥人，半瓯擎到强沾唇。年来守净诚何意，蔬笋无多引箸频。\n\n","type":[]}
{"_id":{"$oid":"5b9a1b50367d5c0f40d241a1"},"title":"吴子珍登仕避地大宁示诗赓韵以谢","dynasty":"宋代","writer":"何文季","content":"雁行声价压朋俦，凛凛词锋炯二矛。宝剑神光埋不住，夜冲星斗落旄头。\n\n","type":[]}
{"_id":{"$oid":"5b9a1b50367d5c0f40d241a2"},"title":"送刘信之分教云阳","dynasty":"明代","writer":"萧显","content":"宫漏催残欲曙天，儒官辞阙向西川。过家白发怜亲老，分教青衿得士贤。\n\n舟出九江春见雁，道经三峡晓闻鹃。吾乡自昔多才俊，师席声华到日边。\n\n","type":[]}
{"_id":{"$oid":"5b9a1b50367d5c0f40d241a3"},"title":"棠溪宴集赠使君","dynasty":"明代","writer":"严嵩","content":"佳游历松郡，雅集过棠溪。碧筱临池净，垂藤入径迷。\n\n林香花代发，庭曙鸟先啼。画省班赏接，沧洲影独栖。\n\n行春人吏惬，听雨客怀悽。野沃饶粳稻，时平撤鼓鼙。\n\n文叨下客会，尊喜使君携。稍学泉上钓，言留竹下题。\n\n兴幽忘去棹，烟景在林西。\n\n","type":[]}
{"_id":{"$oid":"5b9a1b51367d5c0f40d241a4"},"title":"宫词 其七十五","dynasty":"宋代","writer":"张公庠","content":"太皞祠坛数级红，青旂摇曳日朦胧。人间未觉东风至，先入宜春小院中。\n\n","type":[]}
{"_id":{"$oid":"5b9a1b51367d5c0f40d241a5"},"title":"和潞公游天章楚谏议园宅","dynasty":"宋代","writer":"司马光","content":"名卿新治第，上宰旧连墙。\n槐荫青青叶，星邻两两光。\n林花裂锦狭，门路筑沙长。\n共引庭间水，交生壁外篁。\n鱼窥芦琴石，萤散读书床。\n玉帐方怀远，松斋欲就荒。\n旌幢今少憩，兰惠不徒芳。\n早晚平狼望，同来举寿觞。","type":[]}
{"_id":{"$oid":"5b9a1b51367d5c0f40d241a6"},"title":"平山堂杂言","dynasty":"宋代","writer":"梅尧臣","content":"芜城之北大明寺，辟堂高爽趣广而意厖。\n欧阳公经始曰平山，山之迤逦苍翠隔大江。\n天清日明了了见峰岭，已胜谢朓龊龊远视於一窗。\n亦笑炀帝造楼摘星放萤火，锦帆落樯旗建杠。\n我今乃来偶同二三友，得句欲霜锺撞。\n却思公之文字世莫双，举酒一使长咽慢肌高揭鼓笛腔，\n万古有作心胸降。","type":[]}
{"_id":{"$oid":"5b9a1b51367d5c0f40d241a7"},"title":"满庭芳·佑国雄才","dynasty":"元代","writer":"王丹桂","content":"佑国雄才，皇家贵戚，御恩守镇平山。一方安堵，何幸感怡颜。视众犹同赤子，宽刑宪、矜恤愚顽。无私曲，政声流美，应遍满人寰。公馀，重积德，投诚奉教，使保心闲。又远蒙见召，祗建灵坛。醮谢诸天圣众，仗青裙、开启阴关。从今后，高真降鉴，名系上仙班。","type":[]}
{"_id":{"$oid":"5b9a1b51367d5c0f40d241a8"},"title":"芍药图","dynasty":"元代","writer":"凌云翰","content":"十载杨州锦怅遮，红红白白斗繁华。人生总被春瞒却，元是山中药草花。\n\n","type":[]}
{"_id":{"$oid":"5b9a1b51367d5c0f40d241a9"},"title":"经故洛城","dynasty":"唐代","writer":"王贞白","content":"卜世何久远，由来仰圣明。山河徒自壮，周召不长生。 \n 几主任奸谄，诸侯各战争。但馀崩垒在，今古共伤情。","type":[]}
{"_id":{"$oid":"5b9a1b51367d5c0f40d241aa"},"title":"饯台倅王司令几叔参釐天府","dynasty":"宋代","writer":"林表民","content":"黼坐颁泥检，黄图驾玉星。自应摅学业，端不藉门庭。\n\n冻日湖梅白，春风院柳青。从今亨路去，台岭记曾经。\n\n","type":[]}
{"_id":{"$oid":"5b9a1b51367d5c0f40d241ab"},"title":"任德广通判拉游长松以诗见贻次其韵 其三","dynasty":"宋代","writer":"李流谦","content":"已成倦鸟不知还，碌碌无奇合抱关。五斗未供鸡鹜饱，一身长占簿书间。\n\n何妨使我留东阁，久自从公仰泰山。佳句传来浑舍喜，亟将病目洗斓斑。\n\n","type":[]}
{"_id":{"$oid":"5b9a1b51367d5c0f40d241ac"},"title":"送仙游知县许延评","dynasty":"宋代","writer":"李觏","content":"策名曾未几，奋迅出埃尘。陋巷潜心久，亨衢得意新。\n\n君恩方责报，民业近多贫。莫学悠悠者，谋身不为人。\n\n","type":[]}
{"_id":{"$oid":"5b9a1b52367d5c0f40d241ad"},"title":"戏题山庵二首 其二","dynasty":"宋代","writer":"刘克庄","content":"封高四尺宁从险，穴锢三泉岂不愚。客过唐陵悲石马，盗穿秦冢得金凫。\n\n蛩吟不必人歌挽，鸡絮那无客吊孤。自作铭诗差实录，免教人谤退之谀。\n\n","type":[]}
{"_id":{"$oid":"5b9a1b53367d5c0f40d241ae"},"title":"赠黄比部玉阶二章 其二","dynasty":"清代","writer":"姚燮","content":"峤疋文章守瓣香，颇多清怨匿潇湘。立身为鹤玉同洁，得气先兰春自芳。\n\n颇愿还山谋种溉，最难入世等潜藏。客中吾有南携秫，留待君閒静试尝。\n\n","type":[]}
{"_id":{"$oid":"5b9a1b53367d5c0f40d241af"},"title":"奉答吴殿丞见赠","dynasty":"宋代","writer":"韩维","content":"势利跃谄子，声名走夸儿。\n我于二无一，世固背以驰。\n君从江海来，面有潇洒姿。\n朝廷多旧游，绝迹不复追。\n足音三及门，乃得众所遗。\n长篇烂盈目，清远谬见推。\n将非乐间放，独与静者宜。\n何以谢嘉况，湖山有前期。","type":[]}
{"_id":{"$oid":"5b9a1b53367d5c0f40d241b0"},"title":"过安陆州","dynasty":"明代","writer":"王缜","content":"片帆非汉川，北风迎秋景。烟澹石城高，记得古名郢。\n\n","type":[]}
{"_id":{"$oid":"5b9a1b53367d5c0f40d241b1"},"title":"偈颂一百六十首","dynasty":"宋代","writer":"释宗杲","content":"万里无寸草，出门便是草，\n各自有公据。有公据，\n何拘束，清风月下守株人，\n凉兔渐遥春草绿。","type":[]}
{"_id":{"$oid":"5b9a1b53367d5c0f40d241b2"},"title":"感兴其六","dynasty":"唐代","writer":"李白","content":"嘉谷隐丰草。\n草深苗且稀。\n农夫既不异。\n孤穗将安归。\n常恐委畴陇。\n忽与秋蓬飞。\n鸟得荐宗庙。\n为君生光辉。","type":[]}
{"_id":{"$oid":"5b9a1b53367d5c0f40d241b3"},"title":"送黎秘书惟敬得请致仕二首 其一","dynasty":"明代","writer":"欧大任","content":"贤声此去有辉光，万里桥西一草堂。殊锡曾为大司马，老儒不用尚书郎。\n\n青鞋布袜从此始，行酒赋诗殊未央。朱绂即当随綵鹢，青春作伴好还乡。\n\n","type":[]}
{"_id":{"$oid":"5b9a1b53367d5c0f40d241b4"},"title":"萱草","dynasty":"宋代","writer":"刘过","content":"不尽人间万古愁，却评萱草解忘忧。\n开花若总关憔悴，谁信浮生更白头。","type":[]}
{"_id":{"$oid":"5b9a1b53367d5c0f40d241b5"},"title":"渔父词一十八首 玄用","dynasty":"唐代","writer":"吕岩","content":"日月交加晓夜奔，昆崙顶上定乾坤。真镜里，实堪论，叆叆红霞晓寂门。\n\n","type":[]}
{"_id":{"$oid":"5b9a1b53367d5c0f40d241b6"},"title":"雨中湖上晚归书所见三绝句 其二","dynasty":"宋代","writer":"周紫芝","content":"谁家歌管载凉州，何处跳珠入柂楼。山雨忽随云渡岭，明眸还与水争愁。\n\n","type":[]}
{"_id":{"$oid":"5b9a1b53367d5c0f40d241b7"},"title":"陆子逸惠桃花戏赠","dynasty":"宋代","writer":"韩元吉","content":"故人招我千山里，也有仙葩巧送春。\n麝馥染衣金缕重，酒红生粉玉肌匀。\n洛城景物知谁纪，寒食风光独处新。\n莫把天香调行客，晓妆留与绿窗人。","type":[]}
{"_id":{"$oid":"5b9a1b54367d5c0f40d241b8"},"title":"依韵奉和司徒侍中安正堂观牡丹","dynasty":"宋代","writer":"强至","content":"独王花天晚自开，群芳臣妾漫争媒。\n金刀几度裁云叶，玉席多情向斗魁。\n檀口似迎迟日笑，香心肯逐疾风颓。\n相君造化春工手，写入新诗意更瑰。","type":[]}
{"_id":{"$oid":"5b9a1b54367d5c0f40d241b9"},"title":"谢公定和二范秋怀五首邀予同作","dynasty":"宋代","writer":"黄庭坚","content":"四会有黄令，学古著勋多。\n白头对红叶，奈此摇落何。\n虽怀斲鼻巧，有斧且无柯。\n安得五十弦，奏此寒士歌。","type":[]}
{"_id":{"$oid":"5b9a1b54367d5c0f40d241ba"},"title":"小重山 其二","dynasty":"清代","writer":"何振岱","content":"频岁家居多往还。晴窗常共饭，小盘桓。如何半月隔容颜。\n\n些儿路，远比几重山。\n\n且莫皱眉湾。朝朝询翠竹，报平安。千丝茧绪尽须删。\n\n萧清地，换了寸心闲。\n\n","type":[]}
{"_id":{"$oid":"5b9a1b54367d5c0f40d241bb"},"title":"赠通州守张聚徵","dynasty":"明代","writer":"孙继皋","content":"身都千骑领东方，海国行春满路光。人自楚材来郢上，名同汉吏起渔阳。\n\n重歌麦垄双岐似，旧憩棠阴百里强。共道下车偏得岁，却愁天阙去含香。\n\n","type":[]}
{"_id":{"$oid":"5b9a1b54367d5c0f40d241bc"},"title":"襄国王飞教千里岁一慰存野人无以仰酬惟祝麟趾之庆而已敬成四绝情见乎辞 其四","dynasty":"明代","writer":"王世贞","content":"老病蒙庄五亩阴，年年孤负楚王金。虽然曳尾泥涂乐，未少衔珠一片心。\n\n","type":[]}
{"_id":{"$oid":"5b9a1b54367d5c0f40d241bd"},"title":"偈颂一百一十七首","dynasty":"宋代","writer":"释绍昙","content":"拄杖子，黑粼皴。\n韬藏头角，枯槁身心。\n刚被业风飘鼓，忙忙入草寻人。\n奔驰鸟道，簸弄驴唇。\n湖海听闻齐掩耳，只宜藏拙古岩阴。","type":[]}
{"_id":{"$oid":"5b9a1b54367d5c0f40d241be"},"title":"答黄仲贞老先生见寄 其二","dynasty":"明代","writer":"郑真","content":"淮天久客思漫漫，风雪那禁二月寒。江海愁吟怜杜老，林山僵卧隐袁安。\n\n故园风物烦相问，上国光华许共看。桃李已传春蓓蕾，多情休惜蚁樽干。\n\n","type":[]}
{"_id":{"$oid":"5b9a1b54367d5c0f40d241bf"},"title":"春半","dynasty":"宋代","writer":"薛嵎","content":"春半数风雨，水村增晓寒。\n不辞蓑笠重，自觉起居安。\n隔雾山疑失，占晴礎未乾。\n可怜桃与李，无语受摧残。","type":[]}
{"_id":{"$oid":"5b9a1b54367d5c0f40d241c0"},"title":"效阮公诗","dynasty":"南北朝","writer":"江淹","content":"夕云映西山。\n蟋蟀吟桑梓。\n零露被百草。\n秋风吹桃李。\n君子怀苦心。\n感慨不能止。\n驾言远行游。\n驱马清河涘。\n寒暑更进退。\n金石有终始。\n光色俯仰间。\n英艳难久恃。","type":[]}
{"_id":{"$oid":"5b9a1b54367d5c0f40d241c1"},"title":"梧叶儿·鸦鬓春云亸[1]","dynasty":"元代","writer":"徐再思","content":"鸦鬓春云亸[1]，\n象梳秋月欹，\n鸾镜晓妆迟。\n香渍青螺黛，\n盒开红水犀，\n钗点紫玻璃：\n只等待风流画眉。","type":[]}
{"_id":{"$oid":"5b9a1b56367d5c0f40d241c2"},"title":"散郎亭","dynasty":"宋代","writer":"苏轼","content":"法花下有散郎亭，老树荒崖如有情。\n欢戚已随时事去，壁间只有古人名。","type":[]}
{"_id":{"$oid":"5b9a1b56367d5c0f40d241c3"},"title":"雉子曲二章 其一","dynasty":"明代","writer":"孙一元","content":"花叶正田田，雉子行哺雏。锦翚覆满身，相顾还相呼。\n\n圣人在位民用和，只今四海无网罗。\n\n","type":[]}
{"_id":{"$oid":"5b9a1b56367d5c0f40d241c4"},"title":"忆瑶姬 吴湖帆","dynasty":"近代","writer":"吴梅","content":"金碧侯门，闭小冢，红心草满三弓。容光销镜月，纵瘗花铭在，弹指春风。\n\n玉儿幸死东昏，未籍青衣禁苑中。笑锦帆流落天涯，暮鸦枯树冷隋宫。\n\n石华乍启尘封，故纸千金，几番江汉传烽。河山馀艳影，对旧朝文物，细想惊鸿。\n\n秋魂莫怨杨花，一研南薰墨正融。伴海滨巾角临池，夜月环佩逢。\n\n","type":[]}
{"_id":{"$oid":"5b9a1b56367d5c0f40d241c5"},"title":"燕京迁居城南次韵答张鸿与伦绍周见讯 其一","dynasty":"明代","writer":"欧大任","content":"碣石宫前偶卜居，都亭奏记未堪书。上林亦有相如赋，五色云中望玉舆。\n\n","type":[]}
{"_id":{"$oid":"5b9a1b56367d5c0f40d241c6"},"title":"闲游","dynasty":"明代","writer":"苏葵","content":"随柳傍花我，吟风弄月谁。眼赊图画迥，意远杖藜迟。\n\n雪重松明叶，云深竹没枝。忘言当此际，争敢强成诗。\n\n","type":[]}
{"_id":{"$oid":"5b9a1b56367d5c0f40d241c7"},"title":"【正宫】端正好　金钱问卜","dynasty":"元代","writer":"刘庭信","content":"　　香尘暗翠帏屏，花露冷鲛绡帐，闷恹恹画阁兰堂。愁云怨雨风流况，都蹙在\n眉尖上。\n　　【滚绣球】俏风流窈窕娘，俊庞儿浅淡妆，扫蛾眉远山新样，穿一套藕丝衣\n云锦仙裳，带一别珠珞索玉项牌。翠氍毹宝串香，打扮的一桩桩停当，步瑶阶环\n玎。溶溶月色浸朱户，寂寂花阴付粉墙，春色芬芳。\n　　【倘秀才】展玉腕把春纤合掌，恰便似白莲蕊初生在这藕上，高卷珠帘拜月\n光。碧梧摇碎影，红药吐狂香，正红稠绿穰。\n　　【滚绣球】启绿窗离了绣房，博山炉把香来拈上，办着片志诚心祷告穹苍，\n低低的念了一会，深深的拜了四方。转秋波又则怕外人偷望，则为咱正青春未配\n鸾凰。甚时得遇乘鸾客？何日相逢傅粉郎？审问个行藏。\n　　【倘秀才】磨着定乌龙墨向端溪砚傍，援着管玉兔笔写在罗纹纸上，恰便似\n破八卦桃花女计量。五行推造化，六甲定兴亡，沉吟了半响。\n　　【呆骨朵】厮琅琅的把金钱掷下观爻象，却怎生单单单拆拆拆阴阳？恰数着\n坤偶乾奇，摆列着天三地两。用神有天喜临，主令的财官旺，便做道是李淳风不\n顺情，那一个袁天罡肯调谎。\n　　【货郎儿】一见了神魂飘荡，不由我心劳意攘。我将这金钱仔细细推详，恰\n离了湖山侧，早来到会宾堂。\n　　【脱布衫】明滴溜月转西厢，锦模糊花暗东墙。何处也花烛洞房？那里也锦\n衾罗帐？\n　　【小梁州】昨日个孔雀屏开绛蜡光，花吐银。早间灵鹊噪回廊，蛛丝儿放，\n滴溜在宝钗傍。\n　　【幺篇】卦爻儿端的无虚诳，莫不是会双星日吉时良？这的是好事成从天降，\n佳期准望，何必再斟量？\n　　【醉太平】打叠起麻衣百章，《周易》《归藏》，下工夫想绣个锦香囊，则\n在这香盒儿里供养。准备着梨花月底双歌唱，杏花楼上同玩赏，再不支菱花镜里\n巧梳妆，眠思梦想。\n　　【煞尾】眠思梦想，悲楚凄凉，再不去花月亭前烧夜香。\n　　【南吕】一枝花　秋景怨别\n　　金风送晚凉，玉露消残暑，素蟾光皎洁，丹桂影扶疏。鬼病揶揄，空把光阴\n负，暮秋深天气肃，寒浸罗襦，一阵阵相思透骨。\n　　【梁州】凄凉境一遭儿摆布，相思阵十面埋伏。那些儿感起我这伤情处。乱\n纷纷残花病菊，滴溜溜败叶凋梧。疏刺刺风摇翠竹，淅零零雨洒荒芜。意痴痴感\n叹嗟吁，冷清清一弄儿萧疏。怕的是枯荷缺处添黄，衰柳凋时减绿，丹枫老也涂\n朱。对对，付付。支吾过白日离愁去，淹的早碧天暮。咚的黄昏一声鼓，好教我\n魂魄全无。\n　　【骂玉郎】愁来愁到无穷处，割不断愁肠肚。撇下这病身躯，割舍了魂灵向\n梦里寻他去。梦和魂休间阻，魂和梦却对付，天也与人一个囫囵的做。\n　　【感皇恩】呀，原来是梦境虽虚，暂时完聚。半成不就梦儿单，半明不灭灯\n儿暗，半死不活影儿孤。画檐间玎玎追魂的玉马，戍楼上点点滴滴索命铜壶。\n钟声罢，砧声切，雁声无。\n　　【采茶歌】雁儿，往常时趁程途，盼江湖，且是的悲悲切切语喧呼。今夜毛\n团为甚不言语，知他你那答儿里错下了断肠书。\n　　【尾声】惊回残梦添凄楚，无奈秋声最狠毒。风声忧，雨声怒，角声哀，鼓\n声助。一声听，一声数，一声愁，一声苦。投至的风声宁，雨声住，角声绝，鼓\n声足。又被这一声钟撞我一口长吁，则我这泪点儿更多如窗外雨。　咏别\n　　凤台宝鉴分，锦瑟冰弦断。丹青歌扇歇，金缕舞衣宽。娇凤雏鸾，愁与闷难\n思算，闷和愁几样般。百千张锦纸花笺，一万枝霜毫象管。\n　　【梁州】写不尽海来深闲愁荏苒，天来高离恨弥漫，眼交光景愁无乱。海棠\n红瘦，扬柳眉攒。丁香未结，梅子先酸。下香阶独立盘桓，怕黄昏鸦噪林峦。上\n上灯对影成双，下下帘和谁作伴？开开窗对月团。美满，旧欢。胸中锦绣三千\n段，心剔透，性和暖。比掷果知音不姓潘，表正容端。\n　　【骂玉郎】兰堂失却风流伴，倦刺绣懒描鸾，金钗不整乌云乱。情深似刀刃\n剜。愁来似乱箭攒，人去似风筝断。\n　　【感皇恩】口则说应举求官，多因是买笑追欢。从今后鸳梦儿再休完，鱼书\n儿都休寄，龟卦儿也休钻。离愁万般，心绪多端。芳草迷烟树，落花催雨点，香\n絮滚风团。\n　　【采茶歌】阳台上路盘桓，蓝桥下水弥漫。倚楼一倚一心酸，空忆当时花烂\n熳，可怜今夜月团。\n　　【尾声】蝇头风月如堆卵，鸡肋恩情似滚丸。枕上余香被窝中春暖，有人知\n无人管。往常时信音通直恁情欢，到如今鸾信少雁书稀鸳梦短。　春日送别\n　　丝丝杨柳风，点点梨花雨。寸随花瓣落，风趁柳条疏。春事成虚，无奈春归\n去。春归何太速？试问东君：谁肯与莺花做主？\n　　【梁州】锦机摇残红扑簌，翠屏开嫩绿模糊。茸茸芳草长亭路，乱纷纷花飞\n园圃。冷清清春老郊墟，恨绵绵伤春感叹，泪涟涟对景踌蹰。不由人不感叹嗟吁，\n三般儿巧笔堪图。你看那蜂与蝶趁趁逐逐，花共柳攒攒簇簇，燕和莺唤唤呼呼。\n鹧鸪，杜宇。替离人细把柔肠诉，愁和泪一时住。不由我相思泪如雨，怎教宁耐\n须臾？\n　　【骂玉郎】叫一声才郎身去心休去，不由我愁似铁、泪如珠，樽前无计留君\n住。魂飞在离恨途，身落在寂寞所，情递在相思铺。\n　　【感皇恩】呀，则愁你途路崎岖，鞍马上劳碌。柳呵都做了断肠枝，酒呵难\n道是忘忧物？人呵怎减的护身符？早知你抛掷咱应举，我不合惯纵的你读书。伤\n情处，我命薄，你心毒！\n　　【采茶歌】觑不的献勤的仆、势情的奴，声声催道误了程途。一个大厮把的\n忙牵金勒马，这一个悄声儿回转画轮车。\n　　【隔尾】江湖中须要寻一个新船儿渡，宿卧处多将些厚褥子儿铺。起时节迟\n些儿起，住时节早些儿住。茶饭上无人将你顾觑，睡卧处无人将你盖覆，你是必\n早寻一个着实店房里宿。\n\n\n","type":[]}
{"_id":{"$oid":"5b9a1b56367d5c0f40d241c8"},"title":"次韵李久善近诗四首","dynasty":"宋代","writer":"郭印","content":"高人来折节，不免稻粱谋。\n排闷唯诗卷，消愁只茗瓯。\n此时同幕府，何日共仙舟。\n气味难相得，逢君写我忧。","type":[]}
{"_id":{"$oid":"5b9a1b56367d5c0f40d241c9"},"title":"忆王庵旧游寄再生","dynasty":"清代","writer":"神一","content":"人生聚散本浮沤，回首苍茫感昔游。晓露未收花力重，午阴欲定鸟声幽。\n\n闻香小坐忘尘世，步月清言扫旧愁。梅影横斜应似画，残英满地有谁收。\n\n","type":[]}
{"_id":{"$oid":"5b9a1b56367d5c0f40d241ca"},"title":"夕次寿阳驿题吴郎中诗后","dynasty":"唐代","writer":"韩愈","content":"风光欲动别长安，春半城边特地寒。 \n 不见园花兼巷柳，马头惟有月团团。","type":[]}
{"_id":{"$oid":"5b9a1b56367d5c0f40d241cb"},"title":"别殷市隐 其二","dynasty":"明代","writer":"罗洪先","content":"结托意方勤，时变倏如驰。凉飙动庭户，游子有所思。\n\n浮云乘刚风，欲留不得迟。眷眷平生交，愿言常如兹。\n\n悠悠逆旅间，再晤须何时。\n\n","type":[]}
{"_id":{"$oid":"5b9a1b57367d5c0f40d241cc"},"title":"戏题四老堂十首 其一","dynasty":"宋代","writer":"张守","content":"四老堂中四老人，饱经丧乱始收身。苍颜鹤发团栾坐，知是时平有幸民。\n\n","type":[]}
{"_id":{"$oid":"5b9a1b57367d5c0f40d241cd"},"title":"题马竹所画","dynasty":"元代","writer":"虞集","content":"霜清木落江海空，一棹归来何处翁。双松千岁如铁石，为尔回薄旋天风。\n\n忆昔神龙剑所化，夕卧沧波弄明月。望中冉冉云气生，直接银河上琼阙。\n\n","type":[]}
{"_id":{"$oid":"5b9a1b57367d5c0f40d241ce"},"title":"参政宣献楼公挽歌辞","dynasty":"宋代","writer":"史弥宁","content":"耆英续续必重泉，好在灵光独岿然。\n入侍已成鸿鹄羽，退休俄值白鸡年。\n伤心藏笈书无恙，盥手开缄墨尚鲜。\n刮目相期良不薄，可无斗酒奠桥玄。","type":[]}
{"_id":{"$oid":"5b9a1b57367d5c0f40d241cf"},"title":"偈颂六十五首 其四","dynasty":"宋代","writer":"释咸杰","content":"久雨忽晴，天清地宁。寒山抚掌，拾得忻忻。恁么会得，旱地遭钉。\n\n","type":[]}
{"_id":{"$oid":"5b9a1b57367d5c0f40d241d0"},"title":"唐李卫公庙","dynasty":"宋代","writer":"宋祁","content":"斯人天挺杰，贼胆畏膏肓。\n疾战江陵破，长驱颉利亡。\n成功在不伐，垂烈付无疆。\n血食雄京辅，于今异姓王。","type":[]}
{"_id":{"$oid":"5b9a1b57367d5c0f40d241d1"},"title":"王屋山和颜侍御","dynasty":"明代","writer":"林大春","content":"孤标特立紫云中，千古名山隐华嵩。夜静风霜随宝剑，秋高星斗映珠宫。\n\n天坛日出沧溟小，太乙烟开河汉空。更有群仙齐献寿，依稀鸣佩月华东。\n\n","type":[]}
{"_id":{"$oid":"5b9a1b57367d5c0f40d241d2"},"title":"端午帖子九首 其三","dynasty":"宋代","writer":"曹勋","content":"辟兵龙印篆神经，系臂香萦绣色轻。自有微凉生玉宇，池光静照午阴清。\n\n","type":[]}
{"_id":{"$oid":"5b9a1b58367d5c0f40d241d3"},"title":"相见欢 其二","dynasty":"清代","writer":"钱斐仲","content":"听莺听燕听蛩。听征鸿。听到落花时节、雨兼风。\n\n魂梦乱。春已半。未相逢。可是人生长在、别离中。\n\n","type":[]}
{"_id":{"$oid":"5b9a1b58367d5c0f40d241d4"},"title":"闻谢阁老休致过苏遥寄","dynasty":"明代","writer":"沈周","content":"五十悬车事异常，符阶纶阁迥天光。千秋国是黄金鉴，一夜乡心绿野堂。\n\n漫赋祁招惟自止，旧图负扆敢云忘。拔风后起梧桐树，四海还瞻老凤凰。\n\n","type":[]}
{"_id":{"$oid":"5b9a1b58367d5c0f40d241d5"},"title":"因览仰山小释迦语成唱道二首","dynasty":"宋代","writer":"释正觉","content":"一念全超旷劫初，玉人端坐白牛车。\n往来历尽傍参妙，回首途中物物渠。","type":[]}
{"_id":{"$oid":"5b9a1b59367d5c0f40d241d6"},"title":"自蓉赴滇访溪洛渡水电站夜宿三坪营地","dynasty":"当代","writer":"熊东遨","content":"载得蜀山青，联车向溪洛。生凉松月高，炫紫岭云薄。\n\n一水出西南，千秋感寥落。岂无璀璨心，但少光明脚。\n\n澹荡空余情，劣顽时见恶。恰逢皇禹招，便作苍冥跃。\n\n驭电行八荒，施霖润阡陌。已知黎庶艰，自守升平约。\n\n其奈世间人，临流只相索。翻思上古音，按谱多成错。\n\n开济尚能任，沉浮安可托？曾闻先哲言：万物主有各。\n\n顺取神或予，逆收鬼难诺。慎持天地衡，毋夺儿孙乐。\n\n秉此对沧江，分甘宜小勺。\n\n","type":[]}
{"_id":{"$oid":"5b9a1b59367d5c0f40d241d7"},"title":"丛林三首 其一","dynasty":"当代","writer":"卢青山","content":"丛林深峻竹，远涧淡寒烟。屈草秋生凛，回霜路欲淹。\n\n鸦归衔细杪，雁去画长天。日暮嗟游子，荷囊问舍檐。\n\n","type":[]}
{"_id":{"$oid":"5b9a1b59367d5c0f40d241d8"},"title":"戏题钱守宋汉杰泉岩古刹","dynasty":"宋代","writer":"程俱","content":"广文斗酒邀同襟，胸中嵩衡郁千寻。醉来盘礴吐幽怪，惨澹崖谷森相临。\n\n向来三绝信珠璧，肯用抵鹊荆山岑。诗中有画画中句，两峰高并蓝田阴。\n\n祇应摩诘可方驾，老向海角嗟英沉。何人左手作右字，题此古刹藏烟林。\n\n不知眼力尚能尔，叠嶂巃嵷穷幽深。使君家世旧湖海，戏假尺素资讴吟。\n\n更登日观望八极，中有山水无穷音。\n\n","type":[]}
{"_id":{"$oid":"5b9a1b59367d5c0f40d241d9"},"title":"舞阳令祝乐天再任","dynasty":"宋代","writer":"李廌","content":"庚寅十月二十五，晓分黑帝临丹府。\n怒来鞭掠玉麒麟，下降英灵佐明主。\n庐江从此生奇贤，便是奇人祝乐天。\n鼎沸弦歌一百里，双凫舞水又三年。\n部民共献长生酒，鸾鹤庄椿只依旧。\n我咏蟠桃别有春，何须更祝人间寿。","type":[]}
{"_id":{"$oid":"5b9a1b59367d5c0f40d241da"},"title":"鹧鸪天 悼亡","dynasty":"清代","writer":"周贻繁","content":"庭树声清秋意生。西风吹恨入银屏。十年行止如丝缚，三载情怀空泪倾。\n\n香未觅，赋难成。人间天上不分明。待看化鹤归来日，同奏楼头红玉笙。\n\n","type":[]}
{"_id":{"$oid":"5b9a1b59367d5c0f40d241db"},"title":"绛都春 赋壶园雁来红","dynasty":"清代","writer":"郑文焯","content":"鹃魂一片。怪小墅绿阴，都被愁染。鸿阵悄来，凄紧西风黄昏院。\n\n茜裙残缕吹香远。却醉入、秋娘心眼。梦回沟水，红情自老，误他题怨。\n\n还见。披烟浣露，正灯暗绛屏，和泪妆点。霜信曼催，吴锦飘零无人剪。\n\n可怜生是江南晚。更解替、幽花肠断。几回立尽斜阳，故山冷艳。\n\n","type":[]}
{"_id":{"$oid":"5b9a1b59367d5c0f40d241dc"},"title":"偃王城","dynasty":"宋代","writer":"张耒","content":"蔓草悲风知几秋，黄桑晚叶野云愁。偃王城下樵苏尽，犹有耕人指旧丘。\n\n","type":[]}
{"_id":{"$oid":"5b9a1b59367d5c0f40d241dd"},"title":"稚桐","dynasty":"元代","writer":"张仲深","content":"分得灵根自峄阳，亭亭翠干及人长。莫辞拱把当风露，他日终经宿凤凰。\n\n","type":[]}
{"_id":{"$oid":"5b9a1b59367d5c0f40d241de"},"title":"送章允明赴山西佥宪","dynasty":"明代","writer":"吴伯宗","content":"琪树分阴日已凉，之官万里趣行装。塞鸿南向风云迥，宛马西来道路长。\n\n水落石汧秋漠漠，山连秦陇树苍苍。远人互市心愉悦，共沐皇恩雨露香。\n\n","type":[]}
{"_id":{"$oid":"5b9a1b59367d5c0f40d241df"},"title":"夏日","dynasty":"宋代","writer":"寇准","content":"离心杳杳思迟迟，深院无人柳自垂。\n日暮长廊闻燕语，轻寒微雨麦秋时。","type":[]}
{"_id":{"$oid":"5b9a1b5a367d5c0f40d241e0"},"title":"满江红","dynasty":"当代","writer":"卢青山","content":"莽雨如何？正难夺、万山老碧。况孤鸟、横空侧转，一声长唧。\n\n得似诗中须李白，陡然来去无寻迹。问渊明、识得此中云，破石立？\n\n攀崖树，摩天壁，雁摧回，猿愁白。使辛公见此，必为狂哑。\n\n唤剑囊中休寂寞，此时何不逞挥斥？尔见乎？振涧起长风，推山急。\n\n","type":[]}
{"_id":{"$oid":"5b9a1b5a367d5c0f40d241e1"},"title":"寄陈履吉","dynasty":"明代","writer":"沈野","content":"故人闽海结茅堂，海上相思更渺茫。\n地气未春先见草，山风迎腊不飞霜。\n林深采药窥猿啸，田熟开书觉稻香。\n我欲移家同避世，可能白发老沧浪。","type":[]}
{"_id":{"$oid":"5b9a1b5a367d5c0f40d241e2"},"title":"卢沟桥抗战纪事 其七","dynasty":"近代","writer":"王冷斋","content":"消息传来待折冲，当时尚冀息狼烽。谁知一勺扬波起，故道夷兵忽失踪。\n\n","type":[]}
{"_id":{"$oid":"5b9a1b5a367d5c0f40d241e3"},"title":"景帝","dynasty":"明代","writer":"郭之奇","content":"君如汉景真残矣，幸承文绪资前美。吴楚深机谁故挑，晁周为国同诛死。\n\n赐几初销反侧心，争博翻教逆萌始。家令峭直而刻深，以刻逢君应自抵。\n\n刘氏未安晁氏危，智囊此日愚谁似。当年事急倚何人，坚壁轻骑夷叛垒。\n\n漫持侯约阻非功，岂知鞅鞅还相訾。可怜父子并殊勋，同相同侯同系累。\n\n安刘惟勃将惟夫，刘氏既安周氏毁。父得絮提缘主存，子终欧血因梁委。\n\n君不见传弟从容繇易言，疏婴刺盎几嚣烦。本谋何必尽羊孙，田叔烧辞乃坐飧。\n\n","type":[]}
{"_id":{"$oid":"5b9a1b5b367d5c0f40d241e4"},"title":"连日寒甚强甫二首","dynasty":"宋代","writer":"刘克庄","content":"人生各有稻粱谋，暂去家庭作远游。\n年事但看翁齿发，天寒深念汝衣裘。\n履霜我独知琴操，立雪谁来问话头。\n但愿茅檐相保守，千书说不尽离愁。","type":[]}
{"_id":{"$oid":"5b9a1b5b367d5c0f40d241e5"},"title":"僧志月碧云轩改为景云轩因书二首 其一","dynasty":"宋代","writer":"李觏","content":"长见江淹杂体诗，碧云非是惠休词。试言日暮佳人怨，何事高僧却得知。\n\n","type":[]}
{"_id":{"$oid":"5b9a1b5b367d5c0f40d241e6"},"title":"句","dynasty":"宋代","writer":"司马光","content":"藏阄新度腊，习舞竞裁衣。","type":[]}
{"_id":{"$oid":"5b9a1b5b367d5c0f40d241e7"},"title":"九怀·浙水府","dynasty":"宋代","writer":"高似孙","content":"越山兮青青，江波兮喷薄。\n万里兮长风，引惊澜兮去之。\n夫君兮以渊为期，水何为兮劳苦。\n越山兮升云，江水兮未平。\n举酒兮讯君，将与余兮心倾。\n若有人兮飐云旗，舞神鱼兮踏文螭。\n奏水星兮叫冰夷，横壮气兮海为飞。\n麋台兮生草，言如毛兮人杲杲。\n夕宿兮江皋，越兵西兮如拉搞。\n一沐浴兮九江，水扬波兮淙淙。\n飞科桡兮雁渚，舍余珰兮渔缸。\n望美人兮未来，心不怡兮难降。\n有酒兮如冰，呼脍具兮鱼龙腥。\n浇大块兮海鲜磅礴，有老父兮愁偏醒。","type":[]}
{"_id":{"$oid":"5b9a1b5b367d5c0f40d241e8"},"title":"雨中柬文玉 其一","dynasty":"明代","writer":"邵宝","content":"雨中闭阁自焚香，门外诗来故故忙。梦里风骚犹远在，却教白日破羲皇。\n\n","type":[]}
{"_id":{"$oid":"5b9a1b5b367d5c0f40d241e9"},"title":"送顾伯刚令馀姚一首","dynasty":"明代","writer":"黄省曾","content":"新擢侍含香，还除花县郎。近霄分帝泽，成宿接天光。\n\n北出薇垣外，南移牛女傍。他时想凫舄，遥瞩海霞长。\n\n","type":[]}
{"_id":{"$oid":"5b9a1b5c367d5c0f40d241ea"},"title":"竹醉日","dynasty":"宋代","writer":"晏殊","content":"苒苒渭滨族，萧萧尘外姿。\n如能乐封殖，何必醉中移。","type":[]}
{"_id":{"$oid":"5b9a1b5c367d5c0f40d241eb"},"title":"金门歌送苏叔大入京","dynasty":"明代","writer":"欧大任","content":"君不见金马门，交疏结绮拱朱轩。云里天垂丹凤阙，星前霞映紫微垣。\n\n岧峣三殿当空起，日华东照明光里。双茎露掌直南山，片石虹桥临渭水。\n\n门开宦署只罘罳，摇佩鸣珰待诏时。白虎持经决同异，柏梁受简连歌诗。\n\n苏生珊瑚枝，少小芙蓉锷。刀布不肯赍，自谙太常学。\n\n蛾习春弦拥蕙帷，蠹窥冬简扃芸阁。千金狐裘五丝鞭，一朝大笑长安乐。\n\n于今西北是长安，驿楼官树向桑乾。骅骝蹀躞风鬃动，雕鹗凭淩雪羽搏。\n\n三千奏牍金门入，深山蒿庐更簪黻。大官梁肉频被赐，尚方笔札行当给。\n\n建章驺牙重栎新，混邪十万将来臣。汉庭莫哂酣歌客，也有东方谏猎人。\n\n","type":[]}
{"_id":{"$oid":"5b9a1b5c367d5c0f40d241ec"},"title":"甘泉青霞书院用白沙韵","dynasty":"明代","writer":"王渐逵","content":"洞古飞霞迥，峰高万壑临。榛蒙嗟此道，开辟见吾心。\n\n蕙帐鹤长守，春堂花自深。山灵如听讲，故故簇幽岑。\n\n","type":[]}
{"_id":{"$oid":"5b9a1b5c367d5c0f40d241ed"},"title":"杂曲歌辞。桂花曲","dynasty":"唐代","writer":"佚名","content":"可怜天上桂花孤，试问姮娥更要无。 \n 月宫幸有闲田地，何不中央种两株。","type":[]}
{"_id":{"$oid":"5b9a1b5c367d5c0f40d241ee"},"title":"和沈交韩王觉民韵","dynasty":"宋代","writer":"王之道","content":"二公才致同清壮，顾我无能但蕲向。\n只今连璧复有谁，伯仲未可轻第行。\n小人老矣病且衰，目光近在牛背上。\n何当策蹇拟高谈，岁晚寒云连雪障。","type":[]}
{"_id":{"$oid":"5b9a1b5c367d5c0f40d241ef"},"title":"《归来引》送王子立归筠州","dynasty":"宋代","writer":"苏轼","content":"归去来兮，世不汝求胡不归？汹北望之横流兮，渺西顾之尘霏。\n\n纷野马之决骤兮，幸余首之未鞿。出彭城而南骛兮，眷丘陇而增欷。\n\n乱清淮而俯鉴兮，惊昔容之是非。念东坡之遗老兮，轻千里而款余扉。\n\n共雪堂之清夜兮，揽明月之馀辉。曾鸡黍之未熟兮，叹空室之伊威。\n\n我挽袖而莫留兮，仆夫在门歌《式微》。归去来兮，路渺渺其何极。\n\n将税驾于何许兮，北江之南，南江之北。于此有人兮，俨峨峨其丰硕。\n\n孰居约而尔肥兮，非糠窍其何食。久抱一而不试兮，愈温温而自克。\n\n吾居世之荒浪兮，视昏昏而听默默。非之子莫振吾过兮，久不见恐自贼。\n\n吾欲往而道无由兮，子何畏而不即。\n\n","type":[]}
{"_id":{"$oid":"5b9a1b5c367d5c0f40d241f0"},"title":"雨后道间见红梅","dynasty":"宋代","writer":"施枢","content":"玄都境界玉堂身，轻袅湘裙步晓阻。\n昨夜雨肥添酒晕，红情染得十分深。","type":[]}
{"_id":{"$oid":"5b9a1b5c367d5c0f40d241f1"},"title":"老而健贫而诗自志其喜八首 其三","dynasty":"宋代","writer":"方回","content":"拙宦知今是，颓颜及古稀。寡言为暖药，微醉当寒衣。\n\n空腹蝉当饱，长身鹤肯肥。天容清更健，不省桔槔机。\n\n","type":[]}
{"_id":{"$oid":"5b9a1b5c367d5c0f40d241f2"},"title":"田园幽兴六首 其二","dynasty":"明代","writer":"林大钦","content":"净心遗纷业，悠志在无为。坐爱窗间草，閒吟梁甫词。\n\n万事嗟牢落，一丘已定居。沧浪濯清足，在昔皆余师。\n\n","type":[]}
{"_id":{"$oid":"5b9a1b5c367d5c0f40d241f3"},"title":"赠何从之","dynasty":"清代","writer":"张江","content":"白驹苍狗两茫茫，吹笛沧洲六十霜。老去伏生双鬓短，饥来臣朔一身长。\n\n青镫尽夜偿文债，补被谁家稳睡乡。莫叹故园松菊冷，袁安曾耐雪中僵。\n\n","type":[]}
{"_id":{"$oid":"5b9a1b5d367d5c0f40d241f4"},"title":"赠别宋仲观","dynasty":"元代","writer":"郭钰","content":"梅花江上雪意残，独行远道何当还。大江风微五两静，虚馆日高双陆閒。\n\n十载论交倾意气，一朝送别凋容颜。坐歌激烈我何有，明日射虎归南山。\n\n","type":[]}
{"_id":{"$oid":"5b9a1b5d367d5c0f40d241f5"},"title":"幽兰咏","dynasty":"元代","writer":"王冕","content":"光风吹香洗游尘，兰花隐芳莸笑人。\n翠露沉沉玉环冷，忘言坐视空山春。\n几回清梦度荆楚，欲问三闾杳无所。\n空将幽意寄离骚，暮云凄堕湘皋雨。\n古怀潇洒千余年，忠义漫作虚语传。\n人间蜂蝶何翩翩？抚卷对花空自怜。","type":[]}
{"_id":{"$oid":"5b9a1b5d367d5c0f40d241f6"},"title":"听琴篇","dynasty":"明代","writer":"王慎中","content":"昔传子春技，弹丝圣入耳。一曲作人情，七弦发妙理。\n\n美人携琴升我床，闲心敏手亦如此。弄奇赴会若有神，朱绳玉轸临风倚。\n\n始作怀沙纵九歌，却调哀郢伤千里。卑张应节发清商，促越更趋引流徵。\n\n楚水看流㩎指间，江风忽奏挥弦里。栖鸟知声中夜翔，潜鱼激响凌波起。\n\n四郊陨叶纷纷下，浮云辞天月在野。瑶徽半拂复中操，宫声少间羽声写。\n\n山鬼依微薜荔裳，宓妃窈窕螭蜺驾。旧闻骚些已潸潸，对此离忧遂不堪。\n\n本听幽音容易感，复兼放迹自曾谙。姱志千秋同夏沔，愁心一夕到湘潭。\n\n恨恨怀荃零泪雨，沾襟不为雍门谈。\n\n","type":[]}
{"_id":{"$oid":"5b9a1b5d367d5c0f40d241f7"},"title":"唐介","dynasty":"宋代","writer":"王令","content":"以谏得罪者为谁，四海多作唐介诗。\n俗儿口狭文字碎，欲状介事语反卑。\n嗟嗟我亦介之徒，此恨不助掀目眉。\n三更灯死百虑息，四睫不交双目眵。\n推枕起坐壮介节，以手扪臆为介思。\n信乎介亦壮男子，直能金铁其肝脾。\n雷霆之怒万钧重，人主之威犹过之。\n一语所犯百死在，要领可断族可夷。\n堂堂介也人之难，不畏所畏将所持。\n奉书入奏伏文陛，身视赴死如食饴。\n面折庭诤语论险，直舌铁硬坚不移。\n天子怒叱大臣语，众笏交抵侔戈挥。\n如何面笑目不瞬，气不略讋颜怡怡。\n即日议下得远斥，中使临遣监妻儿。\n奈何左右口吻毒，只有死请无还辞。\n然今天子甚明圣，虽暂盛怒终复归。\n呜呼能对治乱监，介也能擦其瑕疵。\n语曰五谏吾从讽，仲尼逮有激而为。\n後世巽懦禄位徒，缘此粉饰尸素非。\n必也事有不得已，宜乎讫死争不回。\n伟哉介也已不朽，日月为字天为碑。\n寄语琐琐媒孽子，介纵蹈死吾何悲。","type":[]}
{"_id":{"$oid":"5b9a1b5d367d5c0f40d241f8"},"title":"浪淘沙 其二","dynasty":"清代","writer":"毛奇龄","content":"杉木为箄竹作檐。江潮能苦雨能甜。连朝只饮檐头雨，翻道江潮错着盐。\n\n","type":[]}
{"_id":{"$oid":"5b9a1b5d367d5c0f40d241f9"},"title":"金陵怀古 其四","dynasty":"近代","writer":"金天羽","content":"鸡呜山顶塌浮屠，十庙功臣俎豆无。一自洪杨开劫运，再令湘楚建雄图。\n\n英雄力尽孤城在，竹帛勋留万骨枯。遗像不登麟阁去，须眉渊映莫愁湖。\n\n","type":[]}
{"_id":{"$oid":"5b9a1b5e367d5c0f40d241fa"},"title":"中阁禅院","dynasty":"宋代","writer":"留元崇","content":"初来罗浮山，万变骇林壑。\n更作招提游，佳处在中阁。\n忽然天地间，一纵千里目。\n未论云顶上，此景占仍独。\n近闻泉涓涓，青眺山簇簇。\n檐压乔松低。槛有余霞落。\n长风东南来，皓月襟袖薄。\n境静僧幽閒，意远味淡泊。\n抱琴归去来，禅榻寄一宿。\n白云依古山，青霄起孤鹤。","type":[]}
{"_id":{"$oid":"5b9a1b5e367d5c0f40d241fb"},"title":"九日留彭泽","dynasty":"宋代","writer":"董嗣杲","content":"牢击扁舟在树根，依然风物晋时村。\n几年思采东篱菊，此际狂倾北海樽。\n野鹤离群翔碧落，江鸿排字入黄昏。\n有人若学渊明隐，五柳萧疏静掩门。","type":[]}
{"_id":{"$oid":"5b9a1b5e367d5c0f40d241fc"},"title":"冬夜读史有感二十首 其九","dynasty":"近代","writer":"连横","content":"金陵形势亦岐丰，明社初墟继有洪。半壁山河争逐鹿，八旂子弟化沙虫。\n\n可怜铸错终成铁，未遂铭功竟折铜。太息天亡非战罪，项王虽败总英雄。\n\n","type":[]}
{"_id":{"$oid":"5b9a1b5e367d5c0f40d241fd"},"title":"赠东庵约老","dynasty":"宋代","writer":"徐玑","content":"一阁老自建，一庵居在东。\n既然头欲白，不用剃令空。\n门掩春山绿，檐依晓日红。\n玄微知有旨，混在话言中。","type":[]}
{"_id":{"$oid":"5b9a1b5f367d5c0f40d241fe"},"title":"赠孙生","dynasty":"明代","writer":"李梦阳","content":"古人种桃李，不为搴其花。君子振英芬，岂在文与华。\n\n炎阳赫晴彩，百卉流丹霞。蕡彼东园实，累累一何嘉。\n\n采者自成蹊，举世徒咨嗟。\n\n","type":[]}
{"_id":{"$oid":"5b9a1b5f367d5c0f40d241ff"},"title":"襄阳咏史 其三十 沧浪歌","dynasty":"金朝","writer":"李俊民","content":"江上扬扬一棹波，众中清浊笑怀沙。不知歌后沧浪曲，却入骚人屈宋衙。\n\n","type":[]}
{"_id":{"$oid":"5b9a1b5f367d5c0f40d24200"},"title":"次韵曾守立春席上七绝句 其二","dynasty":"宋代","writer":"沈与求","content":"晓冻穿流急，晨光照火新。四郊和气合，歌吹待班春。\n\n","type":[]}
{"_id":{"$oid":"5b9a1b5f367d5c0f40d24201"},"title":"颂古九首","dynasty":"宋代","writer":"释普信","content":"寥寥风月卧烟霞，百鸟从兹不献花。\n人义尽从贫处断，世情偏向有钱家。","type":[]}
{"_id":{"$oid":"5b9a1b5f367d5c0f40d24202"},"title":"送胡仲雅南归三首 其二","dynasty":"元代","writer":"王翰","content":"郊园秋气薄，征骖方载路。送客上中条，执手话离素。\n\n摇摇千里心，竟以亲爱故。高亭多秋风，假道繁晓露。\n\n念子远行迈，空山日将暮。搔首望江南，高林起烟雾。\n\n","type":[]}
{"_id":{"$oid":"5b9a1b5f367d5c0f40d24203"},"title":"辅上人自京师还遂如海上省觐","dynasty":"元代","writer":"廖大圭","content":"万里黄金台上客，白云回首故山深。庭闱岁月催华发，包笠秋风折寸心。\n\n百福起居申定省，三年音信问浮沉。不从客路看明月，身在青青桑梓阴。\n\n","type":[]}
{"_id":{"$oid":"5b9a1b5f367d5c0f40d24204"},"title":"题湛文禅师山水图四首 其一","dynasty":"当代","writer":"金鉴才","content":"自然归正道，妙悟出天真。不信蒲团上，修成佛样身。\n\n","type":[]}
{"_id":{"$oid":"5b9a1b5f367d5c0f40d24205"},"title":"送三六桥归浙江","dynasty":"清代","writer":"李希圣","content":"尚书邸第初相见，侧帽单衫中酒时。已分从容陈大计，居然意气感深知。\n\n故人海上多奇节，危局长安似弈棋。便欲挂冠乘兴去，与君先作鹿门期。\n\n","type":[]}
{"_id":{"$oid":"5b9a1b5f367d5c0f40d24206"},"title":"牡丹","dynasty":"宋代","writer":"周弼","content":"江南牡丹凡有几，德安打头歙为二。\n金陵旧物间有之，池阳吴郡皆居次。\n地近京畿种偏好，鄂城栽接不草草。\n舂土筛泥绕画栏，石甃方坛净如扫。\n当头第一带鞓红，腻紫娇黄别作丛。\n盘盂擎出最迎日，碧玉万片藏春风。\n宝叶丝丝带缕金，锦斑酒晕问攒心。\n翻腾栀茜乱朱粉，样各数名分浅深。\n低树犹高五六尺，花重刚枝反无力。\n迥出层阴转耐看，始悟年深有真色。\n晚添细雪来相簇，露醒香魂冷方浴。\n倚柱黄昏眼倍明，顿觉夜阑须秉烛。\n洛水芳林应更多，不禁飞雨洗铜驼。\n酥煎送酒有人在，草没故园无柰何。\n莫对余春起叹嗟，最难保守是繁华。\n君看南渡百年内，看到子孙能几家。","type":[]}
{"_id":{"$oid":"5b9a1b5f367d5c0f40d24207"},"title":"和喜奉御札改元元丰口号","dynasty":"宋代","writer":"韦骧","content":"改号泥封下碧空，天光远烛郡城中。禁林旧德承宣重，预向偏州致岁丰。\n\n","type":[]}
{"_id":{"$oid":"5b9a1b60367d5c0f40d24208"},"title":"题友人听雨舟","dynasty":"清代","writer":"冯班","content":"篷窗偏称挂鱼蓑，\n荻叶声中爱雨过。\n莫道陆居原是屋，\n如今平地有风波。","type":[]}
{"_id":{"$oid":"5b9a1b60367d5c0f40d24209"},"title":"渚宫莫问诗一十五首 其十","dynasty":"唐代","writer":"齐己","content":"莫问无机性，甘名百钝人。一床铺冷落，长日卧精神。\n\n分已疏知旧，诗还得意新。多才碧云客，时或此相亲。\n\n","type":[]}
{"_id":{"$oid":"5b9a1b60367d5c0f40d2420a"},"title":"和蔡半洲司马中丞平黎韵二首 其二","dynasty":"明代","writer":"卢宁","content":"一岛周环四郡城，除凶赫怒下天兵。阵驱云鸟风霆迅，民乐村原烟火生。\n\n直使夷荒知纪度，重看海屿录澄清。自今文治应熙洽，龙钺非叨真将名。\n\n","type":[]}
{"_id":{"$oid":"5b9a1b60367d5c0f40d2420b"},"title":"句 其十","dynasty":"宋代","writer":"刘敞","content":"颂声骚客误，锡贡禹书迟。\n\n","type":[]}
{"_id":{"$oid":"5b9a1b60367d5c0f40d2420c"},"title":"赠温驸马汝阳王","dynasty":"唐代","writer":"徐晶","content":"畴昔承馀论，文章幸滥推。夜陪银汉赏，朝奉桂山词。 \n 梁邸调歌日，秦楼按舞时。登高频作赋，体物屡为诗。 \n 连骑长楸下，浮觞曲水湄。北堂留上客，南陌送佳期。 \n 忆昨陪临泛，于今阻宴私。再看冬雪满，三见夏花滋。 \n 都尉朝青阁，淮王侍紫墀。宁知倦游者，华发老京师。","type":[]}
{"_id":{"$oid":"5b9a1b60367d5c0f40d2420d"},"title":"湖心亭","dynasty":"明代","writer":"王鏊","content":"莫釐下瞰湖波水，周垣忽向湖心起。茫然万顷银涛中，幻出楼台信奇伟。\n\n坐疑阆苑与蓬莱，飞堕君家亭子里。长堤花柳青复红，曲阑直槛东西通。\n\n龟跳鱼泳鸥鹭集，相忘如在江湖中。石梁倒影卧水底，无乃下占冯夷宫。\n\n桑田沧海须臾变，高下帆樯墙外见。鸱夷一去那复来，五湖风月谁家擅。\n\n我今无事身自由，良辰佳节长来游。观鱼为谢臧僖伯，看竹时同王子猷。\n\n长风萧萧起天末，浪捲平湖半湖雪。归来还约中秋时，把酒青天看明月。\n\n","type":[]}
{"_id":{"$oid":"5b9a1b60367d5c0f40d2420e"},"title":"贫甚戏作绝句","dynasty":"宋代","writer":"陆游","content":"俸禄无余退即耕，市人指笑太清生。\n从今惜取青鞋底，祗向云边水际行。","type":[]}
{"_id":{"$oid":"5b9a1b60367d5c0f40d2420f"},"title":"恭奉皇太后祇谒盛京祖陵礼成回銮途次纪事用平声韵 其十七","dynasty":"清代","writer":"弘历","content":"缅想戎衣烽燧销，金瓯万祀九瀛朝。折冲赳赳嫖姚霍，指示堂堂主吏萧。\n\n","type":[]}
{"_id":{"$oid":"5b9a1b61367d5c0f40d24210"},"title":"燕邸卧病口号 其二","dynasty":"清代","writer":"嵇永福","content":"王程既迫敢蹒跚，出处关头义命安。母过七旬应侍养，家无次子孰承欢。\n\n圣朝教孝沾恩易，人子离家入告难。一纸九门天荡荡，陈情空自泪汍澜。\n\n","type":[]}
{"_id":{"$oid":"5b9a1b61367d5c0f40d24211"},"title":"与大舟并行遇风感兴","dynasty":"元代","writer":"黄玠","content":"大帆引縆去如飞，小帆翳翳行苦迟，谁其敢争风使之。\n\n少时风休帆力软，原头树高桅子短，前舟却输后舟远。\n\n吁嗟世事非一端，咫尺行路易复难，人生得意莫尽欢。\n\n","type":[]}
{"_id":{"$oid":"5b9a1b62367d5c0f40d24212"},"title":"工部弟哀诗二首 其二","dynasty":"宋代","writer":"刘克庄","content":"去岁书来欲解麾，数行遗墨半倾攲。斑衣不遂娱亲志，白发因吟哭子诗。\n\n让枣犹如前日事，摘瓜空抱暮年悲。情知衰泪无堪滴，原上寒笳苦死吹。\n\n","type":[]}
{"_id":{"$oid":"5b9a1b62367d5c0f40d24213"},"title":"满江红　山居遣兴六首 其五","dynasty":"当代","writer":"卢青山","content":"对菊疏怀，两各是、羲皇之亚。且盘礴、灵狐拜遍，丹荑采罢。\n\n我觉苍山如莽海，山看老子犹龙也。要天公、更放薄云来，容驱咤。\n\n山上雨，伊人话；山上雪，伊人帕。问伊人竟在，谁家帘下？\n\n雾幕岚纱撩不尽，润林如靥合开乍。最难堪、旖旎小箫声，吹禅舍。\n\n","type":[]}
{"_id":{"$oid":"5b9a1b62367d5c0f40d24214"},"title":"栖云楼晏坐效寒山偈（六首。滁仆阳太扑官舍","dynasty":"明代","writer":"殷迈","content":"春阴蔽幽斋，朝来始和霁。\n春风悠然来，花雨满庭际。","type":[]}
{"_id":{"$oid":"5b9a1b62367d5c0f40d24215"},"title":"二色莲 周练霞书示轧米诗","dynasty":"近代","writer":"沈轶刘","content":"梦坠南陌，风近寒食，春在帘底。过江雁足，云朵带来天际。\n\n破却重阴万匝，看盥手琅函初启。何用苦加餐饭，凭君且歌分米。\n\n吴淞岁时纪。一片哀鸿唳。曾拥阶下袂。布囊未敛，人影半衔鱼丽。\n\n负腹真成重累。怪孺子、朝舂无计。都付与，昌黎恨，西塘涕泪。\n\n","type":[]}
{"_id":{"$oid":"5b9a1b62367d5c0f40d24216"},"title":"玉楼春 题柳洲待别图送刘跃如","dynasty":"明代","writer":"李日华","content":"轻暖轻寒无意绪，朝来几阵梨花雨。妆成独自倚阑干，暗数落红愁不语。\n\n杜宇一声人欲去，残云片片依沙渚。横塘十里柳烟浓，维舟正在烟深处。\n\n","type":[]}
{"_id":{"$oid":"5b9a1b62367d5c0f40d24217"},"title":"送玉泉师还匡庐","dynasty":"明代","writer":"成鹫","content":"玉泉不识面，识得玉泉心。暂作还乡客，终当返旧林。\n\n万杉寻路入，五老闭门深。我亦孤峰宿，无由共一岑。\n\n","type":[]}
{"_id":{"$oid":"5b9a1b62367d5c0f40d24218"},"title":"答萧子仁","dynasty":"明代","writer":"蓝智","content":"每忆诗篇共讨论，更烦书札致殷勤。\n西风一夜萧萧雨，落日三山渺渺云。\n碧海鱼龙秋正蛰，空江鸿雁夜多闻。\n茅檐寂寞黄花晚，欲采寒香远寄君。","type":[]}
{"_id":{"$oid":"5b9a1b62367d5c0f40d24219"},"title":"即事 其一","dynasty":"清代","writer":"弘历","content":"次第封章毕指挥，青郊草浅试春围。设如蓦遇姚元景，咨事安能待猎归。\n\n","type":[]}
{"_id":{"$oid":"5b9a1b62367d5c0f40d2421a"},"title":"偶得红菊一本置之盆中遂成一首","dynasty":"明代","writer":"林庭桂","content":"十尺珊瑚到眼前，品题曾说是金蝉。风飘阶下香犹细，露湿盆中色更鲜。\n\n幽谷芝兰长作伴，东园桃李敢争妍。客窗对此真堪爱，笑摘娇枝入酒筵。\n\n","type":[]}
{"_id":{"$oid":"5b9a1b62367d5c0f40d2421b"},"title":"题渔樵耕牧图四首 其一","dynasty":"明代","writer":"胡应麟","content":"持竿俯碧流，莫学蟠溪客。白首向岐周，抛纶事西伯。\n\n","type":[]}
{"_id":{"$oid":"5b9a1b63367d5c0f40d2421c"},"title":"游越","dynasty":"元代","writer":"张仲深","content":"抚迹悲生事，因循作远游。半生山水愿，满眼古今愁。\n\n木叶经霜减，山云遇雨稠。晚来清兴动，步屧到林幽。\n\n","type":[]}
{"_id":{"$oid":"5b9a1b63367d5c0f40d2421d"},"title":"佥判丈两赐新字韵诗因次韵兼简文显","dynasty":"宋代","writer":"赵蕃","content":"连朝枉诗句，俊逸且清新。\n叹我徒劳思，知公固绝人。\n林园能数驾，风雨未妨辰。\n作底周夫子，关门懒似真。","type":[]}
{"_id":{"$oid":"5b9a1b63367d5c0f40d2421e"},"title":"寄感山二诗僧","dynasty":"宋代","writer":"姚勉","content":"读君桑苇疎篱句，知得犹存用世心。\n拄杖借将来解虎，不须深卧白云深。","type":[]}
{"_id":{"$oid":"5b9a1b63367d5c0f40d2421f"},"title":"颂古三十一首","dynasty":"宋代","writer":"释如本","content":"小释迦，大文殊。\n闻名号，任称呼。\n藤条在握不能用，被他碧眼谩涂糊。","type":[]}
{"_id":{"$oid":"5b9a1b63367d5c0f40d24220"},"title":"耕图二十一首·簸扬","dynasty":"宋代","writer":"楼璹","content":"临风细扬簸，糠粃零风前。\n倾泻雨声碎，把翫玉粒圆。\n短裙箕帚妇，收拾亦已专。\n岂图较斗升，未敢忘凶年。","type":[]}
{"_id":{"$oid":"5b9a1b63367d5c0f40d24221"},"title":"次韵王民瞻赠觉梵二首 其一","dynasty":"宋代","writer":"刘才邵","content":"腹稿欲成聊假卧，寒松疏磬仍相左。不容开府占清新，云里江梅萼初破。\n\n奇芬还似暗香浮，全胜光风泛兰些。玉川昔访长寿寺，石壁留题如此作。\n\n珊瑚炫转光夺目，含曦一读忘饥饿。便堪高蹑诗将坛，纷纷谁可克参佐。\n\n韦庄岂免赠巾帼，格嫩更遭脂粉涴。\n\n","type":[]}
{"_id":{"$oid":"5b9a1b63367d5c0f40d24222"},"title":"程德基以所著易简方编见惠谢之","dynasty":"明代","writer":"陈恭尹","content":"黄山白岳足幽居，好学偏乘历骋车。千里借筹频决胜，一官搔首尚踟蹰。\n\n嵇含每状南中物，抱朴兼成肘后书。安得藉君调燮手，尽回元气到比闾。\n\n","type":[]}
{"_id":{"$oid":"5b9a1b63367d5c0f40d24223"},"title":"富春道中范宪副舟宴","dynasty":"明代","writer":"皇甫汸","content":"已谢尘中鞅，犹同使者舟。清尊聊卜夜，白发几悲秋。\n\n山色分苍霭，滩深递急流。独怜垂钓处，阅水自悠悠。\n\n","type":[]}
{"_id":{"$oid":"5b9a1b63367d5c0f40d24224"},"title":"红杏园叠前韵","dynasty":"清代","writer":"弘历","content":"西极奠鸿功，东山临凤辇。邮程经古邑，憩所驻閒馆。\n\n夜息奥室温，昼接明廷显。所凛身无逸，所喜书堪展。\n\n今古既因省，丝竹一以遣。五经赖谁明，遐思献王善。\n\n","type":[]}
{"_id":{"$oid":"5b9a1b64367d5c0f40d24225"},"title":"河传 赠歌童","dynasty":"清代","writer":"陈世祥","content":"听半。听半。个侬魂断。吐玉揉香。都来字字总成双。\n\n鸳鸯。不求凰。\n\n曲终生遣寒窗暖。春恨满。写恨嫌笺短。铸将金屋待卿藏。\n\n端相。温柔是此乡。\n\n","type":[]}
{"_id":{"$oid":"5b9a1b65367d5c0f40d24226"},"title":"喜张子静见过诗送其归兼柬沈彦祥","dynasty":"明代","writer":"史鉴","content":"扰扰百年内，相逢能几回。\n折麻空有意，抱病强登台。\n苕水太湖接，故人今雨来。\n因风问东老，何日共深杯。","type":[]}
{"_id":{"$oid":"5b9a1b65367d5c0f40d24227"},"title":"过紫嵩菴","dynasty":"宋代","writer":"宋庠","content":"新结禅菴当小斋，见山何必上高台。\n嵩岩更似知音赏，雨罢先供翠色来。","type":[]}
{"_id":{"$oid":"5b9a1b65367d5c0f40d24228"},"title":"《虔州八境图》八首","dynasty":"宋代","writer":"苏轼","content":"云烟缥缈郁孤台，积翠浮空雨半开。\n想见之罘观海市，绛宫明灭是蓬莱。","type":[]}
{"_id":{"$oid":"5b9a1b65367d5c0f40d24229"},"title":"同褚生滔徐生大复夜过城濠水榭作二首 其二","dynasty":"明代","writer":"唐顺之","content":"祗堪成独往，讵意得同群。柳色秋将近，乌啼夜欲分。\n\n细吟西涧草，闲诵北山文。纵然逢醉尉，不是故将军。\n\n","type":[]}
{"_id":{"$oid":"5b9a1b65367d5c0f40d2422a"},"title":"题宗侄孙文楷文模二便面 其二 花鸟","dynasty":"明代","writer":"程敏政","content":"绕阑花似雪，枝上立珍禽。入手炎光散，清风动竹林。\n\n","type":[]}
{"_id":{"$oid":"5b9a1b65367d5c0f40d2422b"},"title":"缘识","dynasty":"宋代","writer":"宋太宗","content":"冲和道德勿相违，圣事超凡好仗依。\n但有阴功存世界，何疑白日化身飞。","type":[]}
{"_id":{"$oid":"5b9a1b65367d5c0f40d2422c"},"title":"句","dynasty":"宋代","writer":"谌祜","content":"短褐尚时吟杜曲，采芝何处问春峰。","type":[]}
{"_id":{"$oid":"5b9a1b65367d5c0f40d2422d"},"title":"张若霭莲塘浴鸭图","dynasty":"清代","writer":"弘历","content":"擎杯徼露盖承暄，作对文凫漾藻痕。最是相关多乐意，休誇花底睡双鸳。\n\n","type":[]}
{"_id":{"$oid":"5b9a1b65367d5c0f40d2422e"},"title":"宿邻水县","dynasty":"宋代","writer":"袁说友","content":"酒馀孤馆梦初回，渐觉茅檐淅淅来。夜半山前风荐雨，晓来崖底涧鸣雷。\n\n剩添岗翠三分色，呈出秧针一寸栽。恰得乌云天外少，莺花无数恼人怀。\n\n","type":[]}
{"_id":{"$oid":"5b9a1b65367d5c0f40d2422f"},"title":"一萼红","dynasty":"当代","writer":"伯昏子","content":"横云阴，念新枝吐蕾，一夜尽冰簪。寒柳收青，枯荷戴白，湖鸥匝起浮沉。\n\n绕嘉木、灵芬暗赏，最恨见、明月照幽禽。逋叟茔孤，坡公台寂，伤极凭临。\n\n舫乐毂尘都暂，问红绡万树，怎托春心。喧市霓明，长堤火映，清凉意绪堪寻。\n\n似征雁、归程犹急，辔停处、悲艳总如金。但梦霞裾素冠，几度情深。\n\n","type":[]}
{"_id":{"$oid":"5b9a1b66367d5c0f40d24230"},"title":"定安四景为宗伯王公赋 其三 桥头碧水","dynasty":"明代","writer":"欧大任","content":"沧海烟深碧浪遥，鱼龙奋起上云霄。至今司马双题笔，犹在天涯万里桥。\n\n","type":[]}
{"_id":{"$oid":"5b9a1b66367d5c0f40d24231"},"title":"景云轩","dynasty":"宋代","writer":"杨杰","content":"南城城外山崔嵬，景云轩上无尘埃。双溪水落逐年急，白发僧归何日来。\n\n画屏满目万瓦合，几人到此心如灰。\n\n","type":[]}
{"_id":{"$oid":"5b9a1b66367d5c0f40d24232"},"title":"送张文元秀才下第归吴","dynasty":"明代","writer":"童轩","content":"功名两字古来难，又向西风抱玉还。点额自怜龙未化，泽文犹待豹成斑。\n\n黄芦浅水沙头雨，红树斜阳郭外山。他日重来应得意，一枝仙桂看高攀。\n\n","type":[]}
{"_id":{"$oid":"5b9a1b66367d5c0f40d24233"},"title":"砚池","dynasty":"明代","writer":"何巩道","content":"砚边点笔水涵清，宿墨留痕欲化冰。更有胆瓶花片落，残红飞上几多层。\n\n","type":[]}
{"_id":{"$oid":"5b9a1b66367d5c0f40d24234"},"title":"湖上","dynasty":"宋代","writer":"陆游","content":"寒食初过谷雨前，轻衫短帽影翩翩。\n独辕碾破新堤路，双耜犁残古庙壖。\n万事不禁刘毅掷，诸人谁著祖生鞭？市垆处处夸新酿，且就花阴一醉眠。","type":[]}
{"_id":{"$oid":"5b9a1b66367d5c0f40d24235"},"title":"六月初雨中渡西湖因至道人庵烧佛香略憩灵隐与乡僧同啜茶乘晚以归 其一","dynasty":"宋代","writer":"员兴宗","content":"猎猎风攲袖，垂垂雨打船。最怜荷似屋，不障水如天。\n\n","type":[]}
{"_id":{"$oid":"5b9a1b66367d5c0f40d24236"},"title":"盂兰盆词十首 其三","dynasty":"清代","writer":"郑用锡","content":"馁魂窣窣逐良辰，犹是烟蓑雨笠身。甘露可能沾白骨，火坑暂许咽青唇。\n\n田园笋蕨谋孙子，邱陇牛羊属别人。寄语此间多菜色，饥驱难饱藿羹尘。\n\n","type":[]}
{"_id":{"$oid":"5b9a1b66367d5c0f40d24237"},"title":"追和野亭八咏 其三 野堂","dynasty":"明代","writer":"黄衷","content":"日出半扉启，山空四壁光。金縢馀训诰，缃帙是归藏。\n\n客至蛛丝报，春回燕垒荒。何人开绿野，异代即同芳。\n\n","type":[]}
{"_id":{"$oid":"5b9a1b66367d5c0f40d24238"},"title":"题马当山鱼望亭四首右狄梁公","dynasty":"宋代","writer":"黄庭坚","content":"鲸波横流砥柱，虎口活国宗臣。\n小屈弦歌百里，不诬天下归仁。","type":[]}
{"_id":{"$oid":"5b9a1b67367d5c0f40d24239"},"title":"送周司寇廷玉献绩赴阙三首 其三","dynasty":"明代","writer":"倪谦","content":"几年宪部总刑章，此日朝天促去装。只以宽仁辅尧舜，肯为刻覈事申商。\n\n九重入觐当清晓，一叶惊秋送早凉。昨对紫垣瞻北极，泰阶两两正腾光。\n\n","type":[]}
{"_id":{"$oid":"5b9a1b68367d5c0f40d2423a"},"title":"和光祖诗韵一首","dynasty":"元代","writer":"耶律铸","content":"西风望断碧云深，万里关河入俯临。客思暗随愁共远，髯冰疑是老相侵。\n\n霜鸿傍月传佳信，寒雪漫天拥衲吟。十载因循归未得，飘零踪迹到如今。\n\n","type":[]}
{"_id":{"$oid":"5b9a1b68367d5c0f40d2423b"},"title":"问月图","dynasty":"明代","writer":"刘崧","content":"月色如金波，揽之欲盈手。如何不解饮，空遣星名酒。\n\n","type":[]}
{"_id":{"$oid":"5b9a1b68367d5c0f40d2423c"},"title":"子夜吴歌 其三","dynasty":"明代","writer":"王世贞","content":"姊妹欺相命，星前闭洞房。携灯挑促织，罗袜下东廊。\n\n明日争邀赌，钗头金凤皇。\n\n","type":[]}
{"_id":{"$oid":"5b9a1b68367d5c0f40d2423d"},"title":"即事寄孙世行吕玉绳二首 其一","dynasty":"明代","writer":"汤显祖","content":"平昌四见碧桐花，一睡三餐两放衙。也有云山开百里，都无城郭凑千家。\n\n长桥夜月歌携酒，僻坞春风唱采茶。即事便成彭泽里，何须归去说桑麻。\n\n","type":[]}
{"_id":{"$oid":"5b9a1b68367d5c0f40d2423e"},"title":"渔父吟","dynasty":"明代","writer":"李琏","content":"烟波万顷利名轻，短笛吹残酒半醒。鼓枻自歌还自和，一溪风月有谁争。\n\n","type":[]}
{"_id":{"$oid":"5b9a1b68367d5c0f40d2423f"},"title":"送子发赴江州司理","dynasty":"宋代","writer":"吕南公","content":"湓江湛湛照闉阇，庐岳蟠蟠荫郭郛。此地一官虽郁屈，异人当日亦踟蹰。\n\n元规楼下随红旆，居易祠前看白须。才调似君真不薄，有诗无吝寄云夫。\n\n","type":[]}
{"_id":{"$oid":"5b9a1b68367d5c0f40d24240"},"title":"蝶恋花（劝酒致语）","dynasty":"宋代","writer":"黄裳","content":"适来已陈十二短章，辄歌三五盛景。累累清韵，尚渐梁上之飞尘；抑抑佳宾，须作乡中之醉客。同乐当勤于今夕，相从或系于他年。更赋幽情，再声佳咏。 \n 万籁无声天地静。清抱朱弦，不愧丹霄镜。照到林梢风有信。抬头疑是梅花领。 \n 万感只应闲对景。独倚危栏，扰扰人初定。吟不尽中愁不尽。溪山千古沈沈影。","type":[]}
{"_id":{"$oid":"5b9a1b68367d5c0f40d24241"},"title":"自居剡源少遇乐岁辛巳之秋山田可拟上熟吾贫庶几得少安乎乃和渊明贫士七首与邻人歌而乐之 其五","dynasty":"宋代","writer":"戴表元","content":"古人重畎亩，有禄不待干。德成禄自至，释耒列王官。\n\n不仕亦不贫，本自足饔餐。后世耻躬耕，号呼脱饥寒。\n\n我生千祀后，念此愧在颜。为农倘可饱，何用出柴关。\n\n","type":[]}
{"_id":{"$oid":"5b9a1b68367d5c0f40d24242"},"title":"墙下野菊","dynasty":"明代","writer":"沈周","content":"墙根野菊自烂漫，新黄琐碎无人怜。幽芳不扬抱隐德，僻地萧条宜养贤。\n\n聊因杯酒少慰藉，三嗅三叹秋风前。\n\n","type":[]}
{"_id":{"$oid":"5b9a1b68367d5c0f40d24243"},"title":"五月十一日睡起","dynasty":"宋代","writer":"陆游","content":"病眼慵於世事开，虚堂高卧谢氛埃。\n帘栊无影觉云起，草树有声知雨来。\n茶碗嫩汤初得乳，香篝微火未成灰。\n翛然自适君知否？一枕清风又过梅。","type":[]}
{"_id":{"$oid":"5b9a1b69367d5c0f40d24244"},"title":"桃","dynasty":"清代","writer":"冯班","content":"风吹露湿一枝枝，带子垂阴是后期。已许成蹊通看路，纵饶无语是含辞。\n\n人间地薄载难得，井上根衰蠹不持。芳蕊堪怜落堪惜，闲人不管正开时。\n\n","type":[]}
{"_id":{"$oid":"5b9a1b69367d5c0f40d24245"},"title":"唐多令 书感","dynasty":"清代","writer":"王易","content":"蝶梦几时醒，华胥千万程。恨多情、何似无情。为甚年来心绪恶，人静处、涕常零。\n\n窗外月华明，窗中长叹声，要知心、惟有孤灯。无限牢愁淘不尽，那更听、乱蛩鸣。\n\n","type":[]}
{"_id":{"$oid":"5b9a1b69367d5c0f40d24246"},"title":"和友人闲居之作","dynasty":"明代","writer":"范景文","content":"夜里删诗日看山，纵然忙杀也清闲。\n从教花落休开径，除却僧来即闭关。\n性好积书终是癖，身无小病怕成顽。\n幽栖未尽声闻累，鹤舞々鸟语蛮。","type":[]}
{"_id":{"$oid":"5b9a1b69367d5c0f40d24247"},"title":"政和二年余谪海外馆琼州开元寺俨师院遇其游行市井宴坐静室作务时恐缘差失念作日用偈八首 其一","dynasty":"宋代","writer":"释德洪","content":"一切境界，病眼倒见。但静意根，空慧自现。\n\n","type":[]}
{"_id":{"$oid":"5b9a1b69367d5c0f40d24248"},"title":"采桑子 其四","dynasty":"宋代","writer":"欧阳修","content":"群芳过后西湖好，狼藉残红，飞絮濛濛，垂柳阑干尽日风。\n\n笙歌散尽游人去，始觉春空。垂下帘栊，双燕归来细雨中。\n\n","type":[]}
{"_id":{"$oid":"5b9a1b69367d5c0f40d24249"},"title":"水调歌头 将去星洲留别龚道运诸子","dynasty":"近代","writer":"饶宗颐","content":"百年只一霎，珍重在须臾。至人用两致一，寸寸即工夫。\n\n尝踏重关万里，又绕离亭千树。飞隼击平芜。苍山渺无际，平地总长途。\n\n古今事，争旦夕，费踌躇。藏天下于天下，莫笑愚公愚。\n\n定久便知慧出，霜重自然冰至，辛苦待春锄。栏外春如旧，一任子规呼。\n\n","type":[]}
{"_id":{"$oid":"5b9a1b69367d5c0f40d2424a"},"title":"得子自忻","dynasty":"明代","writer":"李江","content":"十年辛苦九年灯，三十春光四十零。兄弟情因添侄喜，椿萱心为得孙宁。\n\n肯愁家里无千顷，自感床头有一经。尊酒相逢须尽醉，眼中天地自分明。\n\n","type":[]}
{"_id":{"$oid":"5b9a1b69367d5c0f40d2424b"},"title":"即事二首","dynasty":"宋代","writer":"晁说之","content":"药苗晚种已青青，应念尪羸与养形。\n肯为嵇生徒著论，便同玄晏剩翻经。","type":[]}
{"_id":{"$oid":"5b9a1b69367d5c0f40d2424c"},"title":"杂咏三十五首 其三十五","dynasty":"当代","writer":"添雪斋","content":"天末尽寒芜，荒云之暧暧。梦过又百年，随此严秋塞。\n\n","type":[]}
{"_id":{"$oid":"5b9a1b69367d5c0f40d2424d"},"title":"听姜可玉弹琴用江叔载韵","dynasty":"元代","writer":"张仲深","content":"出门听松泉，尘心一以洗。入门闻丝桐，又欲洗尘耳。\n\n幽人在东斋，见之殊可喜。悠然太古心，静探玄精理。\n\n一弄风泠泠，再弄溪泚泚。但言少知音，振衣张拱起。\n\n孰知伯牙心，荡荡在流水。岂若齐王竽，仅谐东里鄙。\n\n","type":[]}
{"_id":{"$oid":"5b9a1b6b367d5c0f40d2424e"},"title":"送冯 其二","dynasty":"宋代","writer":"周紫芝","content":"君王慈俭不临戎，国好长因汉使通。遥想南归寒已尽，榆关草色正春风。\n\n","type":[]}
{"_id":{"$oid":"5b9a1b6b367d5c0f40d2424f"},"title":"齐天乐","dynasty":"近代","writer":"庞俊","content":"青枫别岛新霜后，郎当怕闻铃语。金井多风，铜铺过月，怨曲哀蝉谁度。\n\n无人坠处，正太液波荒，洞庭山古。策策商声，夜阑开户在何许。\n\n长亭人去怨极，傍江潭总是，当年千树。转绿枝空，流红水断，客老瘴烟蛮雨。\n\n啼螀枉诉。怎恋得斜阳，眺来平楚。海水枯桑，翠眉吟更苦。\n\n","type":[]}
{"_id":{"$oid":"5b9a1b6b367d5c0f40d24250"},"title":"用韵答樊孟学 其二","dynasty":"明代","writer":"郑真","content":"金汤形胜睹中京，宫阙煌煌万雉城。司马自为题柱客，终军本是弃繻生。\n\n久闻鸡黍原同约，须信盐梅可作羹。矫首奕坛仙迹近，月明来听步虚声。\n\n","type":[]}
{"_id":{"$oid":"5b9a1b6b367d5c0f40d24251"},"title":"咏梅","dynasty":"近代","writer":"吴文治","content":"数枝斜出竹篱边，不染尘埃似散仙。历尽风霜无限苦，春来独占百花先。\n\n","type":[]}
{"_id":{"$oid":"5b9a1b6b367d5c0f40d24252"},"title":"题湖山烟雨图 其二","dynasty":"元代","writer":"刘基","content":"若耶溪上雨声来，秦望山前雾不开。欲渡镜湖寻禹完，苍藤翠木断猿哀。\n\n","type":[]}
{"_id":{"$oid":"5b9a1b6b367d5c0f40d24253"},"title":"免归思母八首 其七","dynasty":"明代","writer":"张国维","content":"昨秋朝暮望归人，今日南鸿傍逐臣。愤切时艰遑偃仰，情于天听释邅迍。\n\n凊温迟暮犹无子，生死维持赖有亲。何事依云空伫立，双眸已入画溪春。\n\n","type":[]}
{"_id":{"$oid":"5b9a1b6b367d5c0f40d24254"},"title":"忆秦娥","dynasty":"清代","writer":"缪珠荪","content":"春睡足，春深悄傍阑干曲。阑干曲，云裳楚楚，几分新绿。\n\n惺忪惯挽秋千索，羡它蝴蝶深枝宿。深枝宿，庭阴欲午，可怜腰束。\n\n","type":[]}
{"_id":{"$oid":"5b9a1b6b367d5c0f40d24255"},"title":"南歌子（代张仲宗赋）","dynasty":"宋代","writer":"向子諲","content":"碧落飞明镜，晴烟幂远山。扁舟夜下广陵滩。照我白萍红蓼、一杯残。 \n 初望同盘饮，如何两处看。遥知香雾湿云鬟。凭暖琼楼十二、玉栏干。","type":[]}
{"_id":{"$oid":"5b9a1b6b367d5c0f40d24256"},"title":"奉送尊师唐先生判金华","dynasty":"明代","writer":"韩雍","content":"驿亭清酒汎黄花，旧馆诸生满路遮。亲炙久期联玉笋，分违遥送判金华。\n\n从来儒术堪经世，此去乡心莫恋家。早使提封遂康济，趋朝终儗拜黄麻。\n\n","type":[]}
{"_id":{"$oid":"5b9a1b6b367d5c0f40d24257"},"title":"谢关景仁送红梅栽二首 其二","dynasty":"宋代","writer":"苏轼","content":"为君栽向南堂下，记取他年著子时。酸酽不堪调众口，使君风味好攒眉。\n\n","type":[]}
{"_id":{"$oid":"5b9a1b6c367d5c0f40d24258"},"title":"挽张方伯父","dynasty":"明代","writer":"韩雍","content":"幕宾谪后随膺荐，循吏功成即引年。元亮归来三径在，韦贤老去一经传。\n\n重封极品龙章焕，载写遗容鹤绣鲜。早晚郎君还大拜，宠光定许贲幽泉。\n\n","type":[]}
{"_id":{"$oid":"5b9a1b6c367d5c0f40d24259"},"title":"送李季允赴召 其二","dynasty":"宋代","writer":"魏了翁","content":"一倾鼎否一番新，但见新人笑故人。元祐至今迭更化，崇宁以后几权臣。\n\n曾趋嘉定改元诏，又贺端平第一春。长把人才留一半，今年新是去年陈。\n\n","type":[]}
{"_id":{"$oid":"5b9a1b6c367d5c0f40d2425a"},"title":"再过赣江别同年徐宪副辱以楚游诗见示且索近作书此寄之二首 其一","dynasty":"明代","writer":"林大春","content":"复此虔台会，翻疑昨日逢。山留登眺处，水写别离踪。\n\n楚迹多乘兴，新诗得大宗。应怜倦游者，犹自问雕龙。\n\n","type":[]}
{"_id":{"$oid":"5b9a1b6c367d5c0f40d2425b"},"title":"泮水荷香","dynasty":"清代","writer":"谢正华","content":"海国多奇卉，莲开待腊霜。池塘初梦草，菡萏已成房。\n\n藕带芹泥绿，叶翻泮水香。地灵佳气萃，浓艳岂寻常。\n\n","type":[]}
{"_id":{"$oid":"5b9a1b6c367d5c0f40d2425c"},"title":"洞霄琳宫","dynasty":"宋代","writer":"连久道","content":"栖真已得寻西洞，神应谁能辨雨锺。\n水奏五音鸣玉凤，山回九锁踞苍龙。\n古杉疑复天台去，怪石时从福地供。\n它日重游应更好，拟登天柱最高峰。","type":[]}
{"_id":{"$oid":"5b9a1b6c367d5c0f40d2425d"},"title":"家藏旧画效前人论画绝句各系一诗 其十九","dynasty":"清代","writer":"陈式金","content":"浑厚峰峦具性情，能从密处见神清。宏开乌目云溪誉，领袖同时几后生。\n\n","type":[]}
{"_id":{"$oid":"5b9a1b6c367d5c0f40d2425e"},"title":"摸鱼儿（紫云山房拟赋莼）","dynasty":"宋代","writer":"唐珏","content":"渐沧浪、冻痕消尽。琼丝初漾明镜。鲛人夜翦龙髯滑，织就水晶帘冷。凫叶净。最好似、嫩荷半卷浮晴影。玉流翠凝。早枯豉融香，红盐和雪，醉齿嚼清莹。 \n功名梦，曾被秋风唤醒。故人应动高兴。悠然世味浑如水，千里旧怀谁省。空对影。奈回首、姑苏台畔愁波暝。烟寒夜静。但只有芳洲，苹花共老，何日泛归艇。","type":[]}
{"_id":{"$oid":"5b9a1b6c367d5c0f40d2425f"},"title":"横山有高竹楼别业留信宿始归","dynasty":"元代","writer":"许有壬","content":"酒香牲腯主人归，正是猿惊鹤怨时。梅影小池春入画，竹声虚阁夜催诗。\n\n世间真乐无多事，身外浮名只费辞。他日结茅容我隐，一章先当买山赀。\n\n","type":[]}
{"_id":{"$oid":"5b9a1b6c367d5c0f40d24260"},"title":"换马行","dynasty":"清代","writer":"林徵韩","content":"马蹄落地滚尘埃，道是天使天上来。未许邮符先及见，直呼换马声连催。\n\n马到当换故不换，下马索取常例看。但须一贯就腰缠，无语饱饫邮亭饭。\n\n饭罢曾不少迁延，上马还须惜马钱。走马城边立马上，手折杨柳当马鞭。\n\n前跕前去不须臾，后到一起是行厨。朝廷供给有正项，额外别寻达刺苏。\n\n醉后向人口譊譊，是人遇之遭鞭敲。稍有不如需索意，拚死骑将驿马跑。\n\n天使后来无一语，只是颜色多骄倨。公然下马坐悬堂，换马从容上马去。\n\n","type":[]}
{"_id":{"$oid":"5b9a1b6c367d5c0f40d24261"},"title":"元日海幢寺拈香有寄","dynasty":"当代","writer":"熊东遨","content":"云外疏钟响，年光又一轮。也知魔劫重，不碍日华新。\n\n大庙供多佛，中流剩几人。狂车行渐远，孰与叩前因。\n\n","type":[]}
{"_id":{"$oid":"5b9a1b6e367d5c0f40d24262"},"title":"鹧鸪天","dynasty":"当代","writer":"程滨","content":"岁岁春风为涣冰，今春不管病身形。氍毹薄暮灯初上，砚瓦深宵墨正馨。\n\n无尽藏，有涯生。何妨五月北窗棂。凭君吹散当年梦，吹散床头一卷经。\n\n","type":[]}
{"_id":{"$oid":"5b9a1b6e367d5c0f40d24263"},"title":"送李天生归养","dynasty":"清代","writer":"王顼龄","content":"廿年高隐为承欢，诏趣蒲轮却聘难。圣主爱才非强志，大儒报国岂须官。\n\n邹枚词赋清时重，黄绮风流异代看。遥想彩衣归拜舞，朝恩家庆话团栾。\n\n","type":[]}
{"_id":{"$oid":"5b9a1b6e367d5c0f40d24264"},"title":"答庄思缄 其二","dynasty":"清代","writer":"郑孝胥","content":"茹蔬讽佛庄夫子，自忏平生十斗才。应念龙编旧归客，犹持残笔守书堆。\n\n","type":[]}
{"_id":{"$oid":"5b9a1b6e367d5c0f40d24265"},"title":"横翠亭书怀","dynasty":"宋代","writer":"释绍嵩","content":"小葺茅茨紫翠间，门当宫道不曾关。\n剪裁风月聊堪醉，奔走尘寰出老颜。\n半局残棋消白昼，十年归梦满青山。\n江城今可徘徊处，莫怪频频此往还。","type":[]}
{"_id":{"$oid":"5b9a1b6e367d5c0f40d24266"},"title":"满江红 漫吟","dynasty":"清代","writer":"叶绍本","content":"峻坂双丸，隙驹过处全无影。乍帘外，雪云黯澹，霜风凄紧。\n\n草草年光行欲暮，迢迢尘梦呼难醒。算圆浑，著甚恁般忙，无凭准。\n\n今古事，闲中省。真幻想，空中领。只浮沤，起灭去来无定。\n\n小住十洲清净宅，安眠一觉华胥枕。问前身，何处托行踪，蓬莱顶。\n\n","type":[]}
{"_id":{"$oid":"5b9a1b6e367d5c0f40d24267"},"title":"挽李制干子诚","dynasty":"宋代","writer":"林光朝","content":"文字纷纷更问兵，秋灯束发尚青荧。\n便令三子成门户，却许诸孙说典型。\n隔水忽传朝露曲，行人长数夕阳亭。\n河东健笔惟诸薛，梅子岗边为勒铭。","type":[]}
{"_id":{"$oid":"5b9a1b6e367d5c0f40d24268"},"title":"颂古一百二十一首 其六十","dynasty":"宋代","writer":"释宗杲","content":"以平报不平，王法本无亲。临济虽明眼，也是黄龙精。\n\n","type":[]}
{"_id":{"$oid":"5b9a1b6e367d5c0f40d24269"},"title":"花心动·偏忆江南","dynasty":"宋代","writer":"刘焘","content":"偏忆江南，有尘表丰神，世外标格。低傍小桥，斜山疏篱，似向陇头曾识。暗香孤韵冰雪里，初不怕、春寒要勒。问桃杏贤瞒，怎生向前争得。省共萧娘笑摘。玉纤映琼枝，照人一色。澹粉晕酥，多少工夫，到得寿阳宫额。再三留待东君看，管都将、别花不惜。但只恐、南楼又三弄笛。","type":[]}
{"_id":{"$oid":"5b9a1b6e367d5c0f40d2426a"},"title":"庚午岁伯氏生朝作乐府一章为寿","dynasty":"宋代","writer":"王洋","content":"木公金母传瑶爵，九虎开门动鱼钥。瑶池曼倩别烟霞，海上安期降乔岳。\n\n东牟先生德弥大，静课虚无明寂寞。背连海峤三双鳌，手取西山一丸药。\n\n推先当户培芳兰，斗牛宝气摇光寒。光华章绶表奇格，照耀广陌驰花鞍。\n\n春风物色论长久，柳拂腰支梅劝酒。百篇聊复付西江，盛事会须传不朽。\n\n天上老骥禾充肠，一秣万里渎空苍。年年岁岁身长健，岁岁年年春草长。\n\n","type":[]}
{"_id":{"$oid":"5b9a1b6e367d5c0f40d2426b"},"title":"偶成","dynasty":"近代","writer":"孙俊在","content":"揽镜自嗤两鬓丝，回头往事耐寻思。今看问字童孙辈，宛似当年总角时。\n\n","type":[]}
{"_id":{"$oid":"5b9a1b6f367d5c0f40d2426c"},"title":"杂诗十首 其一","dynasty":"明代","writer":"朱诚泳","content":"南山有长松，独抱参天姿。岁晚愈苍翠，不受霜雪欺。\n\n一贞恒自守，四序焉能移。眷彼桃李花，灼灼迎春曦。\n\n明媚惊众目，秾华复几时。常恐风雨至，须臾变离披。\n\n物性本如此，造化谁尸之。嗟哉浮俗流，龊龊徒尔为。\n\n安得古贞操，偃仰慰吾思。\n\n","type":[]}
{"_id":{"$oid":"5b9a1b6f367d5c0f40d2426d"},"title":"燕","dynasty":"宋代","writer":"许介轩","content":"柳影芹香二月春，一巢才定即栖身。\n不应它处无华屋，自是难忘旧主人。","type":[]}
{"_id":{"$oid":"5b9a1b6f367d5c0f40d2426e"},"title":"十日阴晦漫赋","dynasty":"明代","writer":"汤珍","content":"昨日重阳今日阴，眼前时事漫惊心。紫茱黄菊馀幽兴，白石青苔伴独吟。\n\n万里鸿冥聊下上，百年龙卧信浮沈。高情亦复如元亮，不见王弘送酒临。\n\n","type":[]}
{"_id":{"$oid":"5b9a1b6f367d5c0f40d2426f"},"title":"十村绝句","dynasty":"宋代","writer":"舒岳祥","content":"朝朝腰斧采荆榛，博米求盐到海村。\n白虎当溪侬不畏，祗愁暴吏打人门。","type":[]}
{"_id":{"$oid":"5b9a1b6f367d5c0f40d24270"},"title":"东梁山僧舍","dynasty":"清代","writer":"姚鼐","content":"津涛行复滞，峡嶂路还缘。石壁凌江阁，风林隔浦船。\n\n鹘盘崖树侧，㹠出浪花巅。往迹无俦伴，春阴弥悄然。\n\n","type":[]}
{"_id":{"$oid":"5b9a1b6f367d5c0f40d24271"},"title":"腊梅","dynasty":"元代","writer":"尹廷高","content":"五出天然蜡缀成，诗人千载不知名。自从山谷推同姓，一日清香偏汴京。\n\n","type":[]}
{"_id":{"$oid":"5b9a1b6f367d5c0f40d24272"},"title":"麃子岭帐馆寄隐直","dynasty":"宋代","writer":"刘敞","content":"离肠易感岁华催，更席龙沙望紫台。持节不眠宵自永，听笳无事泪空摧。\n\n扁舟何处山阴雪，驿使他年岭上梅。欲寄一书愁已乱，天边应候客星回。\n\n","type":[]}
{"_id":{"$oid":"5b9a1b6f367d5c0f40d24273"},"title":"梅花落","dynasty":"元代","writer":"刘基","content":"种梅长江边，岁冕花始发。东风为爱桃与李，却使孤芳坐销歇。\n\n美人高楼深紫霞，捲帘一见长叹嗟。世间有荣即有悴，君不见海中碧树终无花。\n\n","type":[]}
{"_id":{"$oid":"5b9a1b6f367d5c0f40d24274"},"title":"送胡竹村同年归绩溪","dynasty":"清代","writer":"祁寯藻","content":"古人著书不得已，书成身废良可叹。若使勋名照竹帛，何为雕琢愁肺肝。\n\n君尝为余述师授，斯语闻之汪文端。因言年少治经义，独于三礼心尤单。\n\n瓣香欲祝北海郑，苦读每笑南阳韩。中年通籍习吏事，回鴹凤阁迁农官。\n\n农官急务在心计，抉剔常恐遭欺谩。即不被议且归去，小谪总荷君恩宽。\n\n秋风莼鲈久相待，南国鸣雁何时安。还家一笑奉菽水，赖有文字娱酸寒。\n\n君看仕宦得意人，罢官忽若无余欢。人生得失未可较，海鸥奚事侪鹓鸾。\n\n因君致声问匡鼎，说《诗》之乐何般般。\n\n","type":[]}
{"_id":{"$oid":"5b9a1b6f367d5c0f40d24275"},"title":"人日遗章行严","dynasty":"清代","writer":"郑孝胥","content":"昔与几道论物理，初若不合终有取。行严理不减几道，文辞益达真其偶。\n\n滔天新说荡忘返，徒使学者失所守。山移海覆俄自败，始信吾道可长久。\n\n子于学术诚善变，非但心悟实身受。速宜著书道甘苦，后生循循得切诱。\n\n世人欲杀定何意，正坐名高博众诟。冲寒过我示新作，抑郁穷愁聊一呕。\n\n不妨独以文为诗，莫与时贤较升斗。\n\n","type":[]}
{"_id":{"$oid":"5b9a1b70367d5c0f40d24276"},"title":"晓渡瓜洲","dynasty":"清代","writer":"夏孙桐","content":"夜泊金山下，晓渡瓜洲口。枕边闻橹声，蒲牢尚遥吼。\n\n起望大江中，雾气亘八九。日出远溆明，水城见如斗。\n\n溯流舟忘迟，近港觉行久。渐看帆樯聚，舟人互呼友。\n\n风色招大旗，霜痕入江柳。回望金焦山，青青辨还否。\n\n行人喜踰险，鱼市趁沽酒。扬州咫尺间，舣舟亭午后。\n\n","type":[]}
{"_id":{"$oid":"5b9a1b71367d5c0f40d24277"},"title":"咏物体六十六首 其五十一 白鹇","dynasty":"明代","writer":"王世贞","content":"绀趾霜毛亦太奇，亭亭孤立夕阳移。鸡群欲挽难为色，鸥侣虽盟不并姿。\n\n琪树寸红分历乱，碧潭双玉照参差。知卿久擅南州誉，曾记开元李白词。\n\n","type":[]}
{"_id":{"$oid":"5b9a1b71367d5c0f40d24278"},"title":"送阎中孚郎中知磁州","dynasty":"宋代","writer":"梅尧臣","content":"箫管梁王台，风雪邯郸道。\n君行守赵城，我向夷门老。\n持麾邦寄重，歌裤民欣早。\n重冈古猎场，惊兔离衰草。","type":[]}
{"_id":{"$oid":"5b9a1b71367d5c0f40d24279"},"title":"山居秋思","dynasty":"唐代","writer":"周贺","content":"一从云水住，曾不下西岑。落木孤猿在，秋庭积雾深。 \n 泉流通井脉，虫响出墙阴。夜静溪声彻，寒灯尚独吟。","type":[]}
{"_id":{"$oid":"5b9a1b71367d5c0f40d2427a"},"title":"过卢沟桥","dynasty":"清代","writer":"弘历","content":"石桥雁齿度卢沟，两岸来牟绿正稠。风里菰蒲飐远溆，春来鸥鹭满横洲。\n\n閒心无那悲欢绪，野水依然左右流。东去直教沧海达，谁能一叶放扁舟。\n\n","type":[]}
{"_id":{"$oid":"5b9a1b71367d5c0f40d2427b"},"title":"点绛唇 秋晓","dynasty":"清代","writer":"蒋纫兰","content":"雾敛云收，乱风拂拂生杨柳。鸟啼莺奏。帘幕寒重透。\n\n镜影棱棱，自觉新来瘦。双眉皱。颦残翠岫。玉颜难如旧。\n\n","type":[]}
{"_id":{"$oid":"5b9a1b71367d5c0f40d2427c"},"title":"禅人并化主写真求赞","dynasty":"宋代","writer":"释正觉","content":"秋山癯而清，秋水瘦而净。\n万法自齐观，一音还普应。\n方圆之器著虚空，随来随与无余剩。","type":[]}
{"_id":{"$oid":"5b9a1b71367d5c0f40d2427d"},"title":"挽方通判良翰","dynasty":"宋代","writer":"林光朝","content":"达者渊明自挽歌，新坟数尺奈愁何。\n鸡林贾客无从问，收拾篇章有几多。","type":[]}
{"_id":{"$oid":"5b9a1b71367d5c0f40d2427e"},"title":"诗一首","dynasty":"宋代","writer":"员安舆","content":"国初吾乡民，万户一逢掖。\n盖自咸平后，俊髦始接迹。","type":[]}
{"_id":{"$oid":"5b9a1b71367d5c0f40d2427f"},"title":"镇南邸报癸未四月作","dynasty":"宋代","writer":"王安石","content":"赐诏宽言路，登贤壮陛廉。\n相期正在治，素定不烦占。\n众喜夔龙盛，予虞终灌憸。\n太平谈可致，天意慎猜嫌。","type":[]}
{"_id":{"$oid":"5b9a1b72367d5c0f40d24280"},"title":"杂咏五首 其二","dynasty":"明代","writer":"苏仲","content":"僧徒慕大佛，诵经过千日。大佛在我心，不在传与习。\n\n","type":[]}
{"_id":{"$oid":"5b9a1b72367d5c0f40d24281"},"title":"赠僧中海渊还阆","dynasty":"宋代","writer":"范镇","content":"旧乡山水绕禅扃，日日山光与水声。归去定贪山水乐，不教魂梦到神京。\n\n","type":[]}
{"_id":{"$oid":"5b9a1b72367d5c0f40d24282"},"title":"再次 其二","dynasty":"明代","writer":"严嵩","content":"夫君起西蜀，谒帝陈琅玕。妙龄赐上第，声名动朝端。\n\n遂令海内士，啧啧称才难。譬彼珊瑚枝，置之赤瑛盘。\n\n清辉映皎洁，修干凌巑岏。贱子忝官署，往往接英翰。\n\n珠玉富璀璨，觉我形寒单。开缄清风穆，入手垂露漙。\n\n耿耿苍水佩，峨峨切云冠。池看凤毛贵，庭忆彩衣欢。\n\n苍生望安石，才人羡子安。郗林应擢桂，谢砌总生兰。\n\n巨川须拯溺，广厦思庇寒。致身立津要，早愿勋猷殚。\n\n","type":[]}
{"_id":{"$oid":"5b9a1b72367d5c0f40d24283"},"title":"杂兴十五首 其八","dynasty":"清代","writer":"常纪","content":"午钟初罢午鸡啼，一榻清幽任我栖。篱豆花香新艾纳，墨池水染古玻瓈。\n\n小狸扑蝶还窥影，巧燕成巢不堕泥。阶草自生窗外绿，人非茂叔也萋萋。\n\n","type":[]}
{"_id":{"$oid":"5b9a1b72367d5c0f40d24284"},"title":"雨后登吸江亭","dynasty":"宋代","writer":"释绍嵩","content":"吸江亭下雨初晴，中有樵夫跣足行。\n时作微吟清彻骨，兹游无乃太清生。","type":[]}
{"_id":{"$oid":"5b9a1b72367d5c0f40d24285"},"title":"三山次潘静之升书记韵","dynasty":"宋代","writer":"朱槔","content":"客路那知岁月长，掀眉一笑苾蒭房。\n且倾徐邈圣贤酒，不问陈登上下床。\n云影翻空迷海峤，秋声随梦到江乡。\n明朝各听船窗雨，犹忆枯棋战四郎。","type":[]}
{"_id":{"$oid":"5b9a1b72367d5c0f40d24286"},"title":"赠刊图书萧文彬","dynasty":"宋代","writer":"文天祥","content":"苍籀书法祖，斯冰篆家豪。\n昔人锋在笔，今子锋在刀。\n收功棠豀金，不礼山中毛。\n囊锥脱颖出，镌崖齐天高。","type":[]}
{"_id":{"$oid":"5b9a1b72367d5c0f40d24287"},"title":"咏怀 其二十八","dynasty":"清代","writer":"孙元衡","content":"举头瞻碧落，与海混中边。朝光亦何满，夜色更澄鲜。\n\n两丸浮远界，列宿横飞烟。滔滔者奚适，苍苍兮无缘。\n\n理生一驹隙，所向恣缠绵。断我骨肉恩，南蛮共流年。\n\n娲鍊欲奚补，禽衔安可填。\n\n","type":[]}
{"_id":{"$oid":"5b9a1b72367d5c0f40d24288"},"title":"叹花词","dynasty":"唐代","writer":"施肩吾","content":"前日满林红锦遍，今日绕林看不见。 \n 空馀古岸泥土中，零落胭脂两三片。","type":[]}
{"_id":{"$oid":"5b9a1b72367d5c0f40d24289"},"title":"余阙守城","dynasty":"明代","writer":"谢士元","content":"烟尘暗九关，王室势如燬。矫矫鲁诸生，擐甲守孤垒。\n\n援绝力难支，身亡心不死。至今清水塘，时复悲风起。\n\n","type":[]}
{"_id":{"$oid":"5b9a1b74367d5c0f40d2428a"},"title":"元日四首 其三","dynasty":"明代","writer":"沈周","content":"野俗誇占候，年芳比昨强。值人春立早，加闰岁行长。\n\n话绪及农切，杯巡次客忙。援时从少饮，独后感流光。\n\n","type":[]}
{"_id":{"$oid":"5b9a1b74367d5c0f40d2428b"},"title":"刘纯之以便亲请还蜀","dynasty":"宋代","writer":"杨杰","content":"通守临川郡，家山梦翠微。愿辞灵运史，欲着老莱衣。\n\n万事樽前尽，片心天外归。金乌伴征棹，日日向西飞。\n\n","type":[]}
{"_id":{"$oid":"5b9a1b74367d5c0f40d2428c"},"title":"颂古一百二十一首 其五十九","dynasty":"宋代","writer":"释宗杲","content":"一气转一大藏教，顿渐偏圆权与实。无边妙义炳然彰，元来一字也不识。\n\n","type":[]}
{"_id":{"$oid":"5b9a1b74367d5c0f40d2428d"},"title":"太平圣德诗十章 其二 皇上奉圣母皇太后极天下之养爱敬之至深得欢心此圣人治道之本也为圣孝之诗第二","dynasty":"明代","writer":"杨士奇","content":"九重孝德超前古，日日承欢在宝慈。圣母圣皇天所祐，太平至乐万年期。\n\n","type":[]}
{"_id":{"$oid":"5b9a1b74367d5c0f40d2428e"},"title":"奉酬睢阳路太守见赠之作","dynasty":"唐代","writer":"高适","content":"盛才膺命代，高价动良时。帝简登藩翰，人和发咏思。 \n 神仙去华省，鹓鹭忆丹墀。清净能无事，优游即赋诗。 \n 江山纷想像，云物共萎蕤。逸气刘公幹，玄言向子期。 \n 多惭汲引速，翻愧激昂迟。相马知何限，登龙反自疑。 \n 风尘吏道迫，行迈旅心悲。拙疾徒为尔，穷愁欲问谁。 \n 秋庭一片叶，朝镜数茎丝。州县甘无取，丘园悔莫追。 \n 琼瑶生箧笥，光景借茅茨。他日青霄里，犹应访所知。","type":[]}
{"_id":{"$oid":"5b9a1b74367d5c0f40d2428f"},"title":"喜春来·金装宝剑藏龙口","dynasty":"元代","writer":"张弘范","content":"金装宝剑藏龙口，玉带红绒挂虎头。绿杨影里骤骅骝。得意秋，名满凤凰楼。","type":[]}
{"_id":{"$oid":"5b9a1b74367d5c0f40d24290"},"title":"山门","dynasty":"明代","writer":"孙承恩","content":"山门落日望江干，云树微茫晚色寒。\n欲向东风歌一曲，鹧鸪声里豆花残。","type":[]}
{"_id":{"$oid":"5b9a1b74367d5c0f40d24291"},"title":"过杨老哨有感","dynasty":"明代","writer":"陈洪谟","content":"春水溶溶绿满湾，征夫荷锸有馀闲。承平已喜兵戈静，犹忆前年夜破关。\n\n","type":[]}
{"_id":{"$oid":"5b9a1b74367d5c0f40d24292"},"title":"柳枝词十三首","dynasty":"宋代","writer":"司马光","content":"长门宫晓未成妆，结雨萦风蔽琐窗。\n莫令透人华梁燕，那堪负汝更双双。","type":[]}
{"_id":{"$oid":"5b9a1b74367d5c0f40d24293"},"title":"颂古一百则 其一","dynasty":"宋代","writer":"释正觉","content":"一段真风见也么，绵绵化母理机梭。织成古锦含春像，无奈东君漏泄何。\n\n","type":[]}
{"_id":{"$oid":"5b9a1b75367d5c0f40d24294"},"title":"天竺山居","dynasty":"宋代","writer":"释斯植","content":"对雨吟方稳，西风忽晚晴。\n野花沿涧白，秋意入帘清。\n浅水藏鱼影，重林隔磬声。\n是非尘外事，谁可继高名。","type":[]}
{"_id":{"$oid":"5b9a1b75367d5c0f40d24295"},"title":"渔歌子·霅溪湾里钓鱼翁","dynasty":"唐代","writer":"张志和","content":"霅溪湾里钓鱼翁，蚱艋为家西复东。江上雪，浦边风，笑着\n荷衣不叹穷。","type":[]}
{"_id":{"$oid":"5b9a1b75367d5c0f40d24296"},"title":"千仙谣","dynasty":"宋代","writer":"吴龙翰","content":"衣缥缈，佩丁东。\n金茎滴香露，玉树生凉风。\n冲破青冥跨黄鹤，身披星斗珍珠络。","type":[]}
{"_id":{"$oid":"5b9a1b75367d5c0f40d24297"},"title":"扬州道上思念沈九娘","dynasty":"明代","writer":"唐寅","content":"相思两地望迢迢，清泪临门落布袍。\n杨柳晓烟情绪乱，梨花暮雨梦魂销。\n云笼楚馆虚金屋，凤入巫山奏玉箫。\n明日河桥重回首，月明千里故人遥。","type":[]}
{"_id":{"$oid":"5b9a1b75367d5c0f40d24298"},"title":"墩上遣兴","dynasty":"明代","writer":"陶益","content":"长吟依林樾，大隐不姓名。心远邻犹阔，性狂世亦轻。\n\n幽花故故作，好鸟关关鸣。苦思成诗癖，谁怜太瘦生。\n\n","type":[]}
{"_id":{"$oid":"5b9a1b75367d5c0f40d24299"},"title":"过桐陵杨公平别业不遇","dynasty":"明代","writer":"刘崧","content":"门掩梨花听犬声，更无童子出相迎。逢人谩说山居好，强半春晴却在城。\n\n","type":[]}
{"_id":{"$oid":"5b9a1b75367d5c0f40d2429a"},"title":"览镜七首","dynasty":"明代","writer":"陶望龄","content":"食柏生香事有征，吾生物化岂无凭。\n笋乡嗜久枯同竹，梵夹翻多瘦亦僧。\n荤血断来余紫蓼，衣冠抛尽只朱藤。\n荒芜田业关何事，已种南湖十亩菱。¤","type":[]}
{"_id":{"$oid":"5b9a1b75367d5c0f40d2429b"},"title":"久雨 其二","dynasty":"宋代","writer":"李弥逊","content":"榕根败屋两三椽，客径无人老更便。地近东南多泽国，雨逢甲子少丰年。\n\n径须酣饮六十日，安用取禾三百廛。待得风头风力□，梅花如雪月初圆。\n\n","type":[]}
{"_id":{"$oid":"5b9a1b75367d5c0f40d2429c"},"title":"送吴兴太守卢给事赴兵部侍郎召四首以邦家之光为韵 其四","dynasty":"宋代","writer":"刘一止","content":"西雍拜颜色，振鹭俱分行。绣衣浙江滨，再上君子堂。\n\n首尾二十载，持橐侍明光。厌看南朝山，易绾吴兴章。\n\n煌煌朱两轓，照我梓与桑。怪我衫始青，怜我鬓已苍。\n\n颇复见劳苦，感慨激中肠。向来官如泥，葡萄换西凉。\n\n剪翎但鸣悲，坐阅百鸟翔。公为世良师，医国有禁方。\n\n颇闻药笼中，臭味久已尝。小草存远志，未用出声妨。\n\n采掇公弗疑，结根稔风霜。\n\n","type":[]}
{"_id":{"$oid":"5b9a1b75367d5c0f40d2429d"},"title":"正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其八","dynasty":"宋代","writer":"舒岳祥","content":"篆畦今夜月，政自使人怜。久废登山屐，愁催下濑船。\n\n衰年免黄帽，旧习守青毡。东浙承平地，如今是近边。\n\n","type":[]}
{"_id":{"$oid":"5b9a1b76367d5c0f40d2429e"},"title":"蜀葵","dynasty":"南北朝","writer":"颜延之","content":"井维降精，岷络升灵。物微气丽，卉草之生。喻艳众葩，冠冕群英。\n\n类麻能直，方葵不倾。\n\n","type":[]}
{"_id":{"$oid":"5b9a1b77367d5c0f40d2429f"},"title":"访进士何斯复于歙北黄荆渡不值时斯复方以养亲告归","dynasty":"明代","writer":"程敏政","content":"问路寻君径出城，过桥自得绕溪行。小翻翠柳东风软，返射青山夕照明。\n\n为就江鱼长供母，暂容沙鸟一寻盟。前村种药归应晚，欲话心期恐未成。\n\n","type":[]}
{"_id":{"$oid":"5b9a1b77367d5c0f40d242a0"},"title":"卫州","dynasty":"宋代","writer":"许及之","content":"河决从来国隐忧，卫州那在水边头。伤心中土沦胥久，可但堪嗟一卫州。\n\n","type":[]}
{"_id":{"$oid":"5b9a1b77367d5c0f40d242a1"},"title":"豪士","dynasty":"宋代","writer":"喻良能","content":"东海一豪士，西山两逸民。\n涕唾弃周粟，谈笑无秦军。\n饿死骨仍香，辞封名益芬。\n至今千载下，不敢轻隐沦。","type":[]}
{"_id":{"$oid":"5b9a1b77367d5c0f40d242a2"},"title":"送刘半千平阳簿","dynasty":"宋代","writer":"欧阳修","content":"岭梅归驿路迢迢，越鸟巢倾木半乔。\n松径就荒聊应召，桂丛留隐定相招。\n家庭噪鹊争喧树，夜帐惊猿自拥条。\n何处秋风催客鬓，青丝恐逐物华凋。","type":[]}
{"_id":{"$oid":"5b9a1b77367d5c0f40d242a3"},"title":"四民诗 其四 商","dynasty":"宋代","writer":"范仲淹","content":"尝闻商者云，转货赖斯民。远近日中合，有无天下均。\n\n上以利吾国，下以藩吾身。周官有常籍，岂云逐末人。\n\n天意亦何事，狼虎生贪秦。经界变阡陌，吾商苦悲辛。\n\n四民无常籍，茫茫伪与真。游者窃吾利，堕者乱吾伦。\n\n淳源一以荡，颓波浩无津。可堪贵与富，侈态日日新。\n\n万里奉绮罗，九陌资埃尘。穷山无遗宝，竭海无遗珍。\n\n鬼神为之劳，天地为之贫。此弊已千载，千载犹因循。\n\n桑柘不成林，荆棘有馀春。吾商则何罪，君子耻为邻。\n\n上有尧舜主，下有周召臣。琴瑟愿更张，使我歌良辰。\n\n何日用此言，皇天岂不仁。\n\n","type":[]}
{"_id":{"$oid":"5b9a1b77367d5c0f40d242a4"},"title":"绝句六十四首","dynasty":"宋代","writer":"张伯端","content":"一阳才动作丹时，铅鼎温温照幌帷。\n受气之初容易识，抽添运用且防危。","type":[]}
{"_id":{"$oid":"5b9a1b77367d5c0f40d242a5"},"title":"木兰花 五月二十三日晨起口占","dynasty":"近代","writer":"龙榆生","content":"灯前促膝情难了。负了深期躬自悼。此时凝望祇惭魂，他日相逢终脱帽。\n\n绿阴满院宜清晓。煦我朝阳无限好。要同飞跃答芳时，丢却背心尚未老。\n\n","type":[]}
{"_id":{"$oid":"5b9a1b77367d5c0f40d242a6"},"title":"金陵三绝句 其二 阅江楼","dynasty":"当代","writer":"傅义","content":"空记君臣庆此楼，却供众庶享千秋。成王败寇俱何在？唯见长江滚滚流。\n\n","type":[]}
{"_id":{"$oid":"5b9a1b77367d5c0f40d242a7"},"title":"次韵","dynasty":"宋代","writer":"刘攽","content":"落泉无时休，泄云常自还。居然万峰秀，共此亭户间。\n\n擘华力何壮，凿陇巧已艰。造幽非近规，会心宁愧颜。\n\n朝扉面苍苍，夜枕听潺潺。莳以松桂丛，葱翠皆可攀。\n\n长歌发真赏，锦绣先斓斑。座客齐起予，清玉联玦环。\n\n夙龄慕远游，未能遍人寰。学仙理茫昧，遁俗事间关。\n\n风波天一隅，不到三神山。终当振衣往，对境聊自閒。\n\n","type":[]}
{"_id":{"$oid":"5b9a1b78367d5c0f40d242a8"},"title":"次致政李大夫郊步之韵 其一","dynasty":"宋代","writer":"黄裳","content":"垂髫孙子侍閒行，只此閒中度此生。偏是杜鹃能惬意，不如归去两三声。\n\n","type":[]}
{"_id":{"$oid":"5b9a1b78367d5c0f40d242a9"},"title":"奉使契丹二十八首其二十二学士院端午帖子二","dynasty":"宋代","writer":"苏辙","content":"九门已散秦医药，百辟初颁凌室冰。\n饮食祈君千万寿，良辰更上辟兵缯。","type":[]}
{"_id":{"$oid":"5b9a1b78367d5c0f40d242aa"},"title":"轿中疲甚作绝句","dynasty":"宋代","writer":"虞俦","content":"谢雨还如祷雨时，篮舆顿撼不胜疲。两回往返千馀里，禄马交驰恐应之。\n\n","type":[]}
{"_id":{"$oid":"5b9a1b78367d5c0f40d242ab"},"title":"七歌效杜陵体 其五","dynasty":"宋代","writer":"丘葵","content":"富儿谐了西园债，身著绿衣足誇诧。那知又有价高人，昨日新官今日罢。\n\n近来书满只月馀，白头老吏慵送迓。呜呼五歌兮歌未足，末世由来多反覆。\n\n","type":[]}
{"_id":{"$oid":"5b9a1b78367d5c0f40d242ac"},"title":"春晚即事","dynasty":"宋代","writer":"曹勋","content":"化国舒长日正迟，漫天风柳绿成姿。\n高低蝴蝶尚春色，零落荼醾犹晚枝。\n倦思有余时种竹，老怀无著强赓诗。\n人人一觉是非梦，但得百年犹此时。","type":[]}
{"_id":{"$oid":"5b9a1b78367d5c0f40d242ad"},"title":"壬子初春有感","dynasty":"明代","writer":"毕自严","content":"荏苒春光去不还，朝来白发镜中斑。簿书扰扰成何事，返我山中学驻颜。\n\n","type":[]}
{"_id":{"$oid":"5b9a1b78367d5c0f40d242ae"},"title":"三月晦日作 其四","dynasty":"清代","writer":"弘历","content":"拨剌文鳞戏玉津，清和景物一番新。若无来者应无去，我亦何须苦惜春。\n\n","type":[]}
{"_id":{"$oid":"5b9a1b78367d5c0f40d242af"},"title":"奉饯外舅之襄阳","dynasty":"明代","writer":"邓雅","content":"外舅襄阳去，江南草绿时。夕阳沙上酒，旧雨卷中诗。\n\n云断吴天隔，舟行楚岸移。浩歌明月上，长啸远风吹。\n\n到想春将尽，居应地最宜。鹿门深草木，汉水净凫鹥。\n\n庞老神仙宅，羊公德政碑。览奇应有作，感旧莫生悲。\n\n六矢男儿事，千金贾客赀。此行虽特达，早发故园思。\n\n","type":[]}
{"_id":{"$oid":"5b9a1b78367d5c0f40d242b0"},"title":"咏怀 其六","dynasty":"明代","writer":"屈大均","content":"鼷鼠潜神丘，鹓雏集高枝。区区保性命，二虫曾何知。\n\n哲人无死地，所至福履绥。以兹七尺身，为君作蓍龟。\n\n赴义不返顾，成仁无推移。天狼纷下食，中土为肉糜。\n\n予为民请命，大呼起疮痍。事成天地悦，事败鬼神悲。\n\n乘道而浮游，无须驾鸾螭。妻孥乃敝屣，已矣从此辞。\n\n","type":[]}
{"_id":{"$oid":"5b9a1b78367d5c0f40d242b1"},"title":"雨中过苏 其一","dynasty":"明代","writer":"袁宏道","content":"二年前事似前朝，记得朱颜个里销。雨雨风风新震泽，车车马马旧虹桥。\n\n尘来不上双行脚，病后犹存一捻腰。是我万般辛苦地，如今闲话尽逍遥。\n\n","type":[]}
{"_id":{"$oid":"5b9a1b7a367d5c0f40d242b2"},"title":"句 其七","dynasty":"宋代","writer":"钱昭度","content":"西北高楼在，东南王气销。\n\n","type":[]}
{"_id":{"$oid":"5b9a1b7a367d5c0f40d242b3"},"title":"杨谨仲和顷者三诗见贻复次韵六首 其六","dynasty":"宋代","writer":"赵蕃","content":"不减浣花头，仍兼事事幽。浑忘帝城札，好在竹林游。\n\n有意求如愿，无机防海鸥。秋凉入吾树，旧读定能搜。\n\n","type":[]}
{"_id":{"$oid":"5b9a1b7a367d5c0f40d242b4"},"title":"次韵如岳醵饮西峰寺分韵成诗十四首见寄 其十","dynasty":"宋代","writer":"陈著","content":"老佛眉閒屋漏愁，残廊脚下草光浮。谁能饥坐芦穿膝，莫问神通石点头。\n\n","type":[]}
{"_id":{"$oid":"5b9a1b7a367d5c0f40d242b5"},"title":"偈颂二十一首 其七","dynasty":"宋代","writer":"释坚璧","content":"玉象吞狮子，泥牛上绣鞍。御楼观射猎，不是刈茆田。\n\n","type":[]}
{"_id":{"$oid":"5b9a1b7a367d5c0f40d242b6"},"title":"启至大寨闻擒鬼章捷书上奏喜而为诗","dynasty":"宋代","writer":"王纯臣","content":"黄城匹马捷音来，且喜洮东破虏回。\n纵使淮西功第一，未闻生缚七渠魁。","type":[]}
{"_id":{"$oid":"5b9a1b7a367d5c0f40d242b7"},"title":"句 其一","dynasty":"宋代","writer":"张励","content":"莫言伯道无儿嗣，看取千秋祀事存。\n\n","type":[]}
{"_id":{"$oid":"5b9a1b7a367d5c0f40d242b8"},"title":"如梦令","dynasty":"明代","writer":"杨炎","content":"新绿酿成杨柳，帘卷和风微透。独坐抱云和，香篆暗消金兽。\n\n回首，回首，花事春光依旧。\n\n","type":[]}
{"_id":{"$oid":"5b9a1b7a367d5c0f40d242b9"},"title":"绮罗香 玉兰","dynasty":"清代","writer":"沈皞日","content":"夹竹来禽，药苗戏蝶，梨院浓阴时候。晓起笼烟，开遍亭台非旧。\n\n擘纤手、琼雪搓成，倩玉斧、水晶裁就。记临春、大舍歌残，满宫凉月漾罗袖。\n\n小楼曾见白燕，飞去花间莫辨，飞来还又。连理交枝，片片光凝清昼。\n\n为迎风、欲障屏山，乍掩映、冰绡云母。认疏篱、几点梅花，暗香真是瘦。\n\n","type":[]}
{"_id":{"$oid":"5b9a1b7a367d5c0f40d242ba"},"title":"生还四首 其三","dynasty":"明代","writer":"张煌言","content":"本以扬旌去，胡为弃甲旋！名城空绣错，故老尽株连。\n\n百折终何补，千秋倘复怜！亦知收烬易，萧索愧金钱。\n\n","type":[]}
{"_id":{"$oid":"5b9a1b7a367d5c0f40d242bb"},"title":"次韵弟茂通晚晴","dynasty":"宋代","writer":"范浚","content":"浮云卷尽绮霞明，藜杖扶行得晚清。\n斜日水边鸂鶒影，孤烟林外鹁鸠声。\n且从乐处安心地，可向艰时触志兵。\n幽意欲言言不得，因君聊复动诗情。","type":[]}
{"_id":{"$oid":"5b9a1b7b367d5c0f40d242bc"},"title":"虞美人 其三 石榴花","dynasty":"明代","writer":"尤侗","content":"李家妹子陶家姊。甘逐封姨死。石家房老剩翾风。好把小名醋醋换红红。\n\n艳妆底事心如火。生日逢重午。萧郎笑插玉人头。问道留侬侬去若为留。\n\n","type":[]}
{"_id":{"$oid":"5b9a1b7b367d5c0f40d242bd"},"title":"不忍池晚游诗 其八","dynasty":"清代","writer":"黄遵宪","content":"鸦背斜阳闪闪红，桃红人面薄纱笼。银鞍并坐妮妮语，马不嘶风人食风。\n\n","type":[]}
{"_id":{"$oid":"5b9a1b7b367d5c0f40d242be"},"title":"御君兄内子妆阁被火敬唁以诗八首 其八","dynasty":"明代","writer":"王彦泓","content":"戒律精持事法王，清心高出宝莲香。但存冰雪孤标在，火宅何妨是道场。\n\n","type":[]}
{"_id":{"$oid":"5b9a1b7b367d5c0f40d242bf"},"title":"句 其七","dynasty":"宋代","writer":"李清照","content":"所以嵇中散，至死薄殷周。\n\n","type":[]}
{"_id":{"$oid":"5b9a1b7b367d5c0f40d242c0"},"title":"和树筠先生种花诗 其一","dynasty":"近代","writer":"何金江","content":"冰雪襟情暑不侵，竹深地接百花深。凭栏细读牺经句，恰得勿疑朋盍簪。\n\n","type":[]}
{"_id":{"$oid":"5b9a1b7b367d5c0f40d242c1"},"title":"百字令 为彦弘母夫人寿 以上三首见淡生堂抄","dynasty":"元代","writer":"华幼武","content":"人生七十，都道是、自古世间稀有。今日华堂，阿弥初度，更绵绵增寿。花柳呈妍香云霭，正好暮春时候。江山如画，百年风景依旧。最喜兰玉森森，彩衣齐拜，舞埙＊迭奏。罗绮香中蟠桃熟，争献瑶池王母。愧忝姻联倚庄椿，琼树岁寒长久。歌词一阕，敬称千岁春酒。","type":[]}
{"_id":{"$oid":"5b9a1b7b367d5c0f40d242c2"},"title":"寄袁二丈二首 其一","dynasty":"明代","writer":"宗臣","content":"孤鸿不到海门烟，别后音书动隔年。江上暮云空复好，湖南新月为谁圆。\n\n怀人竟负看梅曲，卧病长歌采蕨篇。咫尺山阴飞早雪，可能一上剡溪船。\n\n","type":[]}
{"_id":{"$oid":"5b9a1b7b367d5c0f40d242c3"},"title":"秋闺梦戍诗 其四","dynasty":"明代","writer":"马氏女（虎关）","content":"仰窥北斗认辽阳，一夕西风引梦长。罗袜路生难问信，石城烟绕怯停装。\n\n草青自判身为冢，塞黑俄惊骨似芒。正好相关商别恨，晓鸦啼散一天霜。\n\n","type":[]}
{"_id":{"$oid":"5b9a1b7b367d5c0f40d242c4"},"title":"荷钱","dynasty":"明代","writer":"林鸿","content":"田田翠盖点清漪，非范非模迥出奇。自是天工陶铸巧，一番清富属冯夷。\n\n","type":[]}
{"_id":{"$oid":"5b9a1b7b367d5c0f40d242c5"},"title":"和寇十一晚登白门","dynasty":"宋代","writer":"陈师道","content":"重楼杰观屹相望，表里河山自一方。\n小市张灯归意动，轻衫当户晚风长。\n孤臣白首逢新政，游子青春见故乡。\n富贵本非吾辈事，江湖安得便相忘。","type":[]}
{"_id":{"$oid":"5b9a1b7d367d5c0f40d242c6"},"title":"谒金门","dynasty":"近代","writer":"黄侃","content":"归不得。玉树歌阑云黑。唤作主人原是客。青芜迷旧国。\n\n望断高楼西北。一片夕阳颜色。鶗鴂无声春事寂。鹧鸪飞又急。\n\n","type":[]}
{"_id":{"$oid":"5b9a1b7d367d5c0f40d242c7"},"title":"河间献王墓","dynasty":"明代","writer":"薛瑄","content":"汉家宗室最称贤，遗事曾经阅简编。偶过河间寻往迹，空馀荒冢带寒烟。\n\n频求千古书连帙，独对三雍策几篇。雅乐未兴人已逝，雄歌惟有大风传。\n\n","type":[]}
{"_id":{"$oid":"5b9a1b7d367d5c0f40d242c8"},"title":"唐明皇","dynasty":"清代","writer":"张之洞","content":"正本安边有大猷，空谈吏治兔园流。请看安史蕃回乱，枉费颜元典郡州。\n\n","type":[]}
{"_id":{"$oid":"5b9a1b7d367d5c0f40d242c9"},"title":"春晚即事，留游子明、王仲显","dynasty":"宋代","writer":"范成大","content":"绣地红千点，平桥绿一篙。\n楝花来石首，毂雨熟樱桃。\n笑我生尘甑，惭君有意袍。\n故人能少驻，门径久蓬蒿。","type":[]}
{"_id":{"$oid":"5b9a1b7d367d5c0f40d242ca"},"title":"朝玉阶 樱桃","dynasty":"近代","writer":"张伯驹","content":"三月樱桃乍熟时，网铃轻结系，怕莺知。珠圆霞晕缀枝枝，还疑红豆子，惹相思。\n\n筠笼偷看美人携，鲜妍凝指甲，凤仙泥。销魂筵上唱新词，小唇香唾吐，破胭脂。\n\n","type":[]}
{"_id":{"$oid":"5b9a1b7d367d5c0f40d242cb"},"title":"出火祀大辰十二首 亚、终献用《文安》。","dynasty":"宋代","writer":"郊庙朝会歌辞","content":"潜之伏矣，柞槱既休。有俶其来，榆柳是求。灵驾纷羽，尚其安留。\n\n饮我三爵，言言油油。\n\n","type":[]}
{"_id":{"$oid":"5b9a1b7d367d5c0f40d242cc"},"title":"光泽道中纪事","dynasty":"明代","writer":"王佐（汝学）","content":"西来一水白练白，界破两山立其侧。两侧之山草树平，北侧之山石崖逼。\n\n我爱崖面平如掌，驻马磨崖写遗响。苍苔磨尽见石骨，隐隐古字石崖上。\n\n蛇虫缺裂蛟鼍断，欲读不成心眼乱。细寻体制何代书？彷佛八分兼小篆。\n\n秦欤汉欤此荒服，何有此字在我目。无乃唐末五代人，学得李蔡步其躅。\n\n四百年来已如此，天地无穷会更纪。凄凉往事不胜悲，且抱戎籍去综理。\n\n","type":[]}
{"_id":{"$oid":"5b9a1b7d367d5c0f40d242cd"},"title":"秋日二首 其二","dynasty":"宋代","writer":"孙觌","content":"云巘曾棱路远苍，井梧萧瑟陨疏黄。浪浪一枕芭蕉雨，端为幽人滴夜长。\n\n","type":[]}
{"_id":{"$oid":"5b9a1b7d367d5c0f40d242ce"},"title":"送杨秋江归羊城","dynasty":"明代","writer":"陈琏","content":"冥鸿响瑶渚，秋声满江干。严霜悴百草，萧条风景寒。\n\n人生在知己，远别良独难。岂无绿绮琴，不忍向君弹。\n\n岂无白纻歌，歌来转辛酸。聊持一尊酒，暂结半日欢。\n\n酒醒愁复在，何如赠琅玕。琅玕世所重，分刻两佩环。\n\n一作双蟠螭，一作双回鸾。上可献天府，下可慰慈颜。\n\n愿君永佩之，佩之当佩兰。\n\n","type":[]}
{"_id":{"$oid":"5b9a1b7d367d5c0f40d242cf"},"title":"寄邵判司隐君","dynasty":"宋代","writer":"吴惟信","content":"隐君住处枕湖滨，正与逋仙是密邻。踏雪访梅千嶂晓，带烟看柳满楼春。\n\n发因累少茎茎绿，诗为工多字字新。闻说近来浑懒出，竹光花影锁闲身。\n\n","type":[]}
{"_id":{"$oid":"5b9a1b7e367d5c0f40d242d0"},"title":"睡起","dynasty":"宋代","writer":"释道璨","content":"青青岸草绿於袍，雨后江流数尽高。\n庭院日长春睡足，幽兰花底读离骚。","type":[]}
{"_id":{"$oid":"5b9a1b7e367d5c0f40d242d1"},"title":"榕台","dynasty":"明代","writer":"郑岳","content":"过眉方竹杖，扶醉上榕台。万木横空绕，群峰到海回。\n\n桑麻怀栗里，笙鹤隐蓬莱。结社谁同调，白莲花正开。\n\n","type":[]}
{"_id":{"$oid":"5b9a1b7e367d5c0f40d242d2"},"title":"题德如海上人听松轩","dynasty":"元代","writer":"陶宗仪","content":"定起忽闻风雨生，危枝只恐鹤巢倾。苍虬鼓鬣嘘天籁，翠浪掀空送海声。\n\n一派笙簧秋淅沥，千官环佩玉琮琤。我家亦有閒庭院，不及山窗分外清。\n\n","type":[]}
{"_id":{"$oid":"5b9a1b7e367d5c0f40d242d3"},"title":"种说山居","dynasty":"宋代","writer":"李复","content":"隐君栾叶为清门，诛茅卜筑岁已深。\n池影青苍山堕地，松枝夭矫龙出林。\n六月取冰自凿谷，百壶进酒不论金。\n阮生熟醉无臧否，今爱遗风杜曲阴。","type":[]}
{"_id":{"$oid":"5b9a1b7e367d5c0f40d242d4"},"title":"樊榭有南屏烧笋之约曰虽雨无阻哲旦竟雨予弗能赴也","dynasty":"清代","writer":"全祖望","content":"及时烧笋正不俗，况有花猪恣大嚼。此乐固应天所妒，黑云沈沈来作恶。\n\n老人即次怅萧寥，呼童买笋且永朝。出山入市风格减，冒雨莫怪诸公劳。\n\n生平雅志慕幽讨，其奈阴晴称心少。山灵定笑人无勇，此间清供雨亦好。\n\n","type":[]}
{"_id":{"$oid":"5b9a1b7e367d5c0f40d242d5"},"title":"粤游回里晤金粟香丈和其冰井诗原韵二首 其二","dynasty":"清代","writer":"夏孙桐","content":"耳热题襟集，俊游良不虚。名山欣面识，旧雨惜缘疏。\n\n感慨登楼赋，商量负郭居。松陵能结侣，息壤问江渔。\n\n","type":[]}
{"_id":{"$oid":"5b9a1b7e367d5c0f40d242d6"},"title":"送邵仲象如吴下","dynasty":"宋代","writer":"晁公溯","content":"乃翁昔为校书郎，汗简所载日月光。\n今看太史牛马走，往见中朝鸳鹭行。\n南公闻名定倾盖，西府念旧当外堂。\n傥思泰定山下路，肯来从我无相忘。","type":[]}
{"_id":{"$oid":"5b9a1b7e367d5c0f40d242d7"},"title":"败荷鹡鸰图","dynasty":"明代","writer":"唐寅","content":"飞唤行摇类急难，野田寒露欲成团。\n莫言四海皆兄长，骨肉而今冷眼看。","type":[]}
{"_id":{"$oid":"5b9a1b7e367d5c0f40d242d8"},"title":"癸未新正写怀二首 其二","dynasty":"明代","writer":"谢迁","content":"荒陬残腊煖如春，共道春来万象新。入夜刚风仍作雪，崇朝寒气苦侵人。\n\n六花如兆丰年瑞，四海犹怜蔀屋贫。安得重阴都散尽，仰瞻旭日丽苍旻。\n\n","type":[]}
{"_id":{"$oid":"5b9a1b7e367d5c0f40d242d9"},"title":"同惟敬诸丈邀刘观察集李园","dynasty":"明代","writer":"胡应麟","content":"楼阁凄凄云雾残，幽盟河朔此盘桓。庭催黄叶风交响，席倚青萍月共寒。\n\n一径秋光摇碣石，千门晴色绕长安。题诗剩有邹枚侣，并拂朱丝兴未阑。\n\n","type":[]}
{"_id":{"$oid":"5b9a1b80367d5c0f40d242da"},"title":"善哉行·其一","dynasty":"魏晋","writer":"曹丕","content":"上山采薇，薄暮苦饥。\n溪谷多风，霜露沾衣。\n野雉群雊，猿猴相追。\n还望故乡，郁何垒垒！\n高山有崖，林木有枝。\n忧来无方，人莫之知。\n人生如寄，多忧何为？\n今我不乐，岁月如驰。\n汤汤川流，中有行舟。\n随波转薄，有似客游。\n策我良马，被我轻裘。\n载驰载驱，聊以忘忧。\n\n","type":["乐府","军旅","生活"],"shangxi":"　　此诗写军旅生活的艰辛。薇，野菜，即野豌豆苗。白天我们到山上去采野豌豆苗，因为到黄昏的时候会很饿。溪谷中风很大，又有霜露打湿大家的衣裳，真是非常寒冷。野鸡的叫声遍布山野，猿猴在相互追逐。\n\n　　在这样的荒郊野外，不免使人回望故乡，然而，故乡又在哪里？忧郁如石头一般垒积胸中。每座山都有山崖，每棵树都有树枝，可我内心的忧愁又是从哪里来的呢？没有人知道。\n\n　　人生不过是暂时寄托于人世，何必如此忧愁呢？我现在不快乐，时光也照样流逝。就像河里的那一只小舟，随着水波流转，也不知道会停在哪里，这就好比是我们的人生啊，谁也不知道自己会在哪里停泊。\n\n　　还是披上我的皮裘，骑着良马，在飞驰中暂时地忘却这人生的烦恼吧。\n\n　　从此诗我们可以看到，曹丕也是一个颇有诗意的人。在远离故土的荒郊野外，不免会产生莫名的忧愁，但这忧愁从何而来、到何而止，我们谁也不知道。而这人生，似乎也正如这忧愁一般，不知从何而来，也不知到何而止。因而，还是暂时地忘却吧，不要去想它。\n\n","translation":"注释 雊，读如够，野鸡叫。 转薄，回旋停泊。薄，通“ 泊 ”。"}
{"_id":{"$oid":"5b9a1b80367d5c0f40d242db"},"title":"送付藏主","dynasty":"宋代","writer":"释月涧","content":"老我无堪涉世艰，鬓毛新糁雪霜斑。有人来自庐山中，眼如点漆音如钟。\n\n衔袖出新卷，两眼惊且眩。方知亲自香溪哥室来，老婆心切言诙诙。\n\n三世诸佛一口吞，一大藏教彻底翻。丛林乡社有此俊迈之英才，我辈可老可死无馀怀。\n\n","type":[]}
{"_id":{"$oid":"5b9a1b80367d5c0f40d242dc"},"title":"禅人写真求赞 其四十九","dynasty":"宋代","writer":"释正觉","content":"谁能目眴眉扬，每笑手乱脚忙。守鲁祖之简默，得南泉之平常。\n\n明心秋月，活物春阳。铸机器也模范大小，据丛林也规矩圆方。\n\n","type":[]}
{"_id":{"$oid":"5b9a1b80367d5c0f40d242dd"},"title":"固镇驿阻滞感述","dynasty":"明代","writer":"郭之奇","content":"蹇蹇趋王日，騑騑周道朝。时危贤者贱，世乱仆夫骄。\n\n敢自悲迟滞，如何驾远遥。晨林风鹊乱，昏树月乌噍。\n\n未静烟尘色，谁怜羽翼焦。穷途西日暮，酷昼午云烧。\n\n长息思原隰，饥心望阙朝。嗟嗟行役者，徒尔复歌谣。\n\n","type":[]}
{"_id":{"$oid":"5b9a1b80367d5c0f40d242de"},"title":"雷南阳郡斋夜饮","dynasty":"明代","writer":"欧大任","content":"淯城趋府日，召堰听歌来。出牧千年后，称诗七子才。\n\n白云留下榻，银烛照衔杯。谈笑能忘夜，更阑一骑回。\n\n","type":[]}
{"_id":{"$oid":"5b9a1b80367d5c0f40d242df"},"title":"女乘务员女乘务员","dynasty":"近代","writer":"聂绀弩","content":"长身制服袖尤长，叫卖新刊北大荒。主席诗词歌宛转，人民日报诵铿锵。\n\n口中白字捎三二，头上黄毛辫一双。两颊通红愁冻破，厢中乘客浴春光。\n\n","type":[]}
{"_id":{"$oid":"5b9a1b80367d5c0f40d242e0"},"title":"馀姚江上作先寄城中亲友","dynasty":"宋代","writer":"苏泂","content":"开禧改岁复峥嵘，老我奔驰不少宁。\n雪花欺人入衣袂，前日杭州今四明。\n老来老来我何有，绿发黄须行白首。\n鱼鳞年纪今岁是，挽之不住去如走。\n挽君不住知奈何，叩篷击楫聊高歌。\n天风为拍雪为舞，寒水自酌金叵罗。\n脚根根城不作难，且喜看尽湖中山。\n明朝还舍托朋旧，尚有新诗三百首。","type":[]}
{"_id":{"$oid":"5b9a1b80367d5c0f40d242e1"},"title":"阳羡杂咏十九首。桃花谷","dynasty":"唐代","writer":"陆希声","content":"君阳山下足春风，满谷仙桃照水红。 \n 何必武陵源上去，涧边好过落花中。","type":[]}
{"_id":{"$oid":"5b9a1b80367d5c0f40d242e2"},"title":"秋夜宿定水寺天香阁有怀见心长老","dynasty":"元代","writer":"丁鹤年","content":"寂寂双峰映涧流，重来托宿敞云楼。窗涵虚白三更月，帘捲空青一色秋。\n\n颇有高情酬胜赏，可无奇句入冥搜。天风开遍岩前桂，谁为烝香寄澹游。\n\n","type":[]}
{"_id":{"$oid":"5b9a1b80367d5c0f40d242e3"},"title":"上巳郡宴即事","dynasty":"宋代","writer":"喻良能","content":"细雨轻阴修禊天，海棠睡足柳初眠。\n凝香帘幕东风暖，小醉清吟锦瑟边。","type":[]}
{"_id":{"$oid":"5b9a1b81367d5c0f40d242e4"},"title":"虞美人十首 其三 梅与人","dynasty":"当代","writer":"崔荣江","content":"浮檐霜月和灯豆，照影凭窗瘦。有梅多似眼前人，应去暗香生处认前身。\n\n侬心亦是群芳妒，到了缘无主。著来纨素不沾尘，何日东风迢递小楼春。\n\n","type":[]}
{"_id":{"$oid":"5b9a1b81367d5c0f40d242e5"},"title":"双湖竹枝词 其三","dynasty":"清代","writer":"全祖望","content":"春晚洋山鱼计盈。满湖小种亦神清。郎船夜旁竹洲宿，天半天封塔火明。\n\n","type":[]}
{"_id":{"$oid":"5b9a1b81367d5c0f40d242e6"},"title":"出塞杂咏用上平声韵 其十","dynasty":"清代","writer":"弘历","content":"日射高峰紫雾开，骖驔羽骑蔽山来。鸾旗影飏云林外，清跸声声北狩回。\n\n","type":[]}
{"_id":{"$oid":"5b9a1b81367d5c0f40d242e7"},"title":"秋至 其一","dynasty":"明代","writer":"罗洪先","content":"君子悲行役，行役别父母。时运促人老，山川惊险阻。\n\n悠悠南浦云，落落西山雨。感此不能欢，独立向江渚。\n\n","type":[]}
{"_id":{"$oid":"5b9a1b81367d5c0f40d242e8"},"title":"次韵和抑之寒食 其二","dynasty":"宋代","writer":"白子仪","content":"馀花茂草引醺酣，礼节休言爵止三。芳岁现逢虽强笑，少年相对但多惭。\n\n尚驱俗驾终何适，不辟愁门却未甘。难把长绳系春日，若非觞斝更谁堪。\n\n","type":[]}
{"_id":{"$oid":"5b9a1b81367d5c0f40d242e9"},"title":"阅汪文冶始信峰草堂纪略率题六绝 其六","dynasty":"明代","writer":"屈大均","content":"黄帝衣裳作海云，浮丘几席落花纷。遗书续取先司马，便与山灵建大勋。\n\n","type":[]}
{"_id":{"$oid":"5b9a1b82367d5c0f40d242ea"},"title":"也作屈原打油 其二","dynasty":"当代","writer":"卢青山","content":"拿先生作挡羞牌，都是先生后世才。死人地下如能见，地下还须死一回。\n\n","type":[]}
{"_id":{"$oid":"5b9a1b82367d5c0f40d242eb"},"title":"白马井","dynasty":"宋代","writer":"许康民","content":"矍铄平生善用兵，论他薏苡得贪名。不因渴骥遗踪在，谁识将军到底清。\n\n","type":[]}
{"_id":{"$oid":"5b9a1b82367d5c0f40d242ec"},"title":"陇头歌辞 其二","dynasty":"隋代","writer":"佚名","content":"朝发欣城，暮宿陇头。寒不能语，舌卷入喉。\n\n","type":[]}
{"_id":{"$oid":"5b9a1b82367d5c0f40d242ed"},"title":"凯歌赠参将戚公 其一","dynasty":"明代","writer":"徐渭","content":"战罢亲看海日晞，大酋流血湿龙衣。军中杀气横千丈，并作秋风一道归。\n\n","type":[]}
{"_id":{"$oid":"5b9a1b83367d5c0f40d242ee"},"title":"率饮亭二十绝 其十三","dynasty":"宋代","writer":"王十朋","content":"结交虽不泛，绝物亦何曾。莫问亲疏客，过门无不应。\n\n","type":[]}
{"_id":{"$oid":"5b9a1b83367d5c0f40d242ef"},"title":"送唐友梅","dynasty":"清代","writer":"缪公恩","content":"目断衰杨倚驿桥，天连晴雪正萧萧。万泉河上重携手，恰待春风碧柳条。\n\n","type":[]}
{"_id":{"$oid":"5b9a1b83367d5c0f40d242f0"},"title":"寒食游南湖三首","dynasty":"宋代","writer":"苏辙","content":"春睡午方觉，隔墙闻乐声。\n肩舆试扶病，画舫听徐行。\n适性逢樽酒，开怀挹友生。\n游人定相笑，白发近従横。\n绕郭春水满，被堤新柳黄。\n官池无禁约，野艇得飞扬。\n浪泛歌声远，花浮酒气香。\n晚风归棹急，细雨湿红妆。\n携手临池路，时逢卖酒垆。\n柳斜低系缆，草绿荐倾壶。\n波荡春心起，风吹酒力无。\n冠裳强包裹，半醉遣谁扶。","type":[]}
{"_id":{"$oid":"5b9a1b83367d5c0f40d242f1"},"title":"水龙吟 赠李元法","dynasty":"元代","writer":"刘志渊","content":"绵绵一气冲关节。熏蒸遍流百脉。聚归乾鼎，象成龙虎，性情感结。精变高超越，功七返、九还无阙。炼成大药，通神显用，觉香味，遍身泄。焕吐丹光皎洁。晃灵台、一点如雪。常清常净，无馀无欠，圆明莹彻。显出真心月，射宇宙、了无尘屑。耸太虚法相，无生神妙，镇千万劫。","type":[]}
{"_id":{"$oid":"5b9a1b83367d5c0f40d242f2"},"title":"七月十三日为先妣九十七岁冥诞，赋此志痛 其一","dynasty":"近代","writer":"刘凤梧","content":"缅维九七年今日，正是慈亲寿诞辰。卮酒未能坟上奠，繁霜空向鬓边生。\n\n儿于晚岁多忧患，母在重泉独苦辛。病卧匡床难扫墓，松楸凝望泪频倾。\n\n","type":[]}
{"_id":{"$oid":"5b9a1b83367d5c0f40d242f3"},"title":"送窦秀才","dynasty":"宋代","writer":"欧阳修","content":"晴原高下细如鳞，树转城回路欲分。\n望月西楼人共远，跃鞍南陌草初薰。\n短亭山翠偏多叠，送目鸿惊不及群。\n一驿赋成应援笔，好凭飞翼寄归云。","type":[]}
{"_id":{"$oid":"5b9a1b83367d5c0f40d242f4"},"title":"晓入龙华访憨山上人不遇","dynasty":"明代","writer":"杨起元","content":"闻说憨公到宝林，朝来乘兴一相寻。田间雪积平如掌，寺里钟稀寂似心。\n\n炉爇旃檀香细细，园开祇树字沉沉。由来此法应无住，不见空归义更深。\n\n","type":[]}
{"_id":{"$oid":"5b9a1b83367d5c0f40d242f5"},"title":"句","dynasty":"宋代","writer":"王宏","content":"青女横霜夜，神炉盛冻天。","type":[]}
{"_id":{"$oid":"5b9a1b83367d5c0f40d242f6"},"title":"陈嘉言送双鹤以诗遣之次韵为谢","dynasty":"明代","writer":"邵宝","content":"病后身轻欲御风，羽人谁遣过墙东。乾坤有地云随驭，日月多情鸟出笼。\n\n诗社几人时野服，使君五马古侯封。天机动我鸣还舞，更爱新巢在老松。\n\n","type":[]}
{"_id":{"$oid":"5b9a1b83367d5c0f40d242f7"},"title":"兰陵王 芦花，和麟楥","dynasty":"清代","writer":"朱祖谋","content":"竟头白。明镜秋霜共色。荒埼外、摇露荡烟，零乱春丛换凄碧。\n\n江湖味惯识。牢落低舷倦笛。黄昏后，无处顿愁，愁似潮来夜风急。\n\n伊人旧游历。在买醉鱼天，分社鸥席。凉花浅濑秋无极。\n\n自湿渍衫絮，怨沈笳管，离披天水断梦失。甚身世禁得。\n\n江国。待将息。怕如画烟波，皴破铅墨，沈阴断雁声中黑。\n\n黯雪片千顷，欲衔无力。菰蒲何处，岁暮约，但睡忆。\n\n","type":[]}
{"_id":{"$oid":"5b9a1b84367d5c0f40d242f8"},"title":"述怀五十三首 其五十二","dynasty":"明代","writer":"周是修","content":"登山采灵草，悠悠念长生。长生不可念，且遂探芳行。\n\n旷哉秦台子，双声调玉笙。清商汎穹昊，鸾凤感和鸣。\n\n倏尔凌空去，眇若秋云轻。徒令企望者，苍然热五情。\n\n世间荣辱梦，终古未应醒。\n\n","type":[]}
{"_id":{"$oid":"5b9a1b84367d5c0f40d242f9"},"title":"题镇远何贰守东岩四咏用林见素韵 其一 南亩春耕","dynasty":"明代","writer":"周瑛","content":"鸡鸣桑树深，犬卧苔花湿。何处课春耕，独倚斜阳立。\n\n","type":[]}
{"_id":{"$oid":"5b9a1b84367d5c0f40d242fa"},"title":"弇山园逢沈嘉则席上见赠漫赋长句为答用纪兹会之盛","dynasty":"明代","writer":"张元凯","content":"西园汇才彦，主人陈思王。式燕芙蓉池，言解翡翠裳。\n\n坐临秋水弄皎月，澄觞飞盖生明光。遂令花萼寄缃素，髣髴箫管遗琳琅。\n\n后来盛事谁则同，弇园开在娄水东。宾主曹刘日方驾，羽翼风雅何冲融。\n\n何来四明有狂客，亦与七子相争雄。萧然入林共把臂，便觉松下生清风。\n\n杯酒相逢即定交，袖中投我以琼瑶。漫试千言在倚马，独工五字能射雕。\n\n山云恍披鹔鹴锦，池水忽涨桃花潮。座有玉山多自欹，况复错落飞金卮。\n\n高柯惊动灵鹊起，长川澹荡天河移。后人艳说今日会，却如今视西园时。\n\n","type":[]}
{"_id":{"$oid":"5b9a1b84367d5c0f40d242fb"},"title":"乌夜啼 寿茹母七十词","dynasty":"明代","writer":"王立道","content":"二月春添富贵，千秋人对芳菲。朱颜绿发金尊里，笑道古来稀。\n\n柳外歌传金缕，花前舞衬斑衣。瑶池宴是承欢处，此日报春晖。\n\n","type":[]}
{"_id":{"$oid":"5b9a1b84367d5c0f40d242fc"},"title":"春晓","dynasty":"明代","writer":"蒋主孝","content":"春阳未出海，春风已到楼。忽闻啼鸟唤，忙整玉搔头。\n\n","type":[]}
{"_id":{"$oid":"5b9a1b84367d5c0f40d242fd"},"title":"三峰嵓真寺重修法堂","dynasty":"明代","writer":"解缙","content":"嵓真之峰青插天，中有佛手盘之圆。佳花美竹秀以娟，艳艳嵓窟开金莲。\n\n大雄楼殿虬龙骞，禅伯歌笑云里眠。昔年曾此书石镌，当时宾客何骈阗。\n\n即今一十有七年，梵宇咸备施周垣。矧有馀力及福田，离相兴国危复存。\n\n两贤高谊古所敦，仁爱吾儒将赧然。天龙守护鬼神跧，坐看沧海思绵绵。\n\n","type":[]}
{"_id":{"$oid":"5b9a1b85367d5c0f40d242fe"},"title":"和沈休文双溪八咏 其四","dynasty":"元代","writer":"戴良","content":"寒来悲落桐，桐生在长林。积叶既阿那，攒条复萧森。\n\n排云正孤立，乘风忽哀吟。朽壤方有托，急霰非所任。\n\n轮囷龙门侧，憔悴峄山岑。不求削成圭，何待裁作琴。\n\n菲薄既非材，固无斤斧侵。\n\n","type":[]}
{"_id":{"$oid":"5b9a1b85367d5c0f40d242ff"},"title":"挽马章民年丈二首 其一","dynasty":"清代","writer":"张玉书","content":"东庐旧筑翠微间，望里烟霞日夕还。几度欲归归未得，空馀遗恨满青山。\n\n","type":[]}
{"_id":{"$oid":"5b9a1b85367d5c0f40d24300"},"title":"浣溪沙","dynasty":"宋代","writer":"陈允平","content":"十二珠帘绣带垂。柳烟迷暗楚江涯。自携玉笛凭丹梯。 \n 写恨鸾笺凝粉泪，踏青鸳袜溅金泥。落红深处乱莺啼。","type":[]}
{"_id":{"$oid":"5b9a1b85367d5c0f40d24301"},"title":"贵妃閤端午帖子 其一","dynasty":"宋代","writer":"许应龙","content":"撷秀斗群芳，兼收百药良。不因仁及物，庶草曷蕃昌。\n\n","type":[]}
{"_id":{"$oid":"5b9a1b86367d5c0f40d24302"},"title":"西江月·卧化胜如坐化","dynasty":"元代","writer":"马钰","content":"卧化胜如坐化，修行所贵真常。假躯难以做馨香。何必临归著要。说破飞升一著，成仙只是神光。天宫无用臭皮囊。携去深山掉样。","type":[]}
{"_id":{"$oid":"5b9a1b86367d5c0f40d24303"},"title":"如梦令","dynasty":"近代","writer":"石声汉","content":"海上乍生圆月。舷底卷来霏雪。天半数秋星，惊起晚风幽咽。\n\n凄绝。凄绝。乡梦未成还灭。\n\n","type":[]}
{"_id":{"$oid":"5b9a1b86367d5c0f40d24304"},"title":"牛柴","dynasty":"清代","writer":"胡健","content":"漫云牛后逊鸡声，粪出呼柴亦令名。跨灶人惊烟缕缕，登山谁听斧丁丁。\n\n输他榾柮原无累，剩得扊扅更有情。虽不用燔郊上帝，力能调鼎著和羹。\n\n","type":[]}
{"_id":{"$oid":"5b9a1b86367d5c0f40d24305"},"title":"恒德斋为开府明良公作 其一","dynasty":"元代","writer":"吴当","content":"于穆天命，恒久不已。往禅来续，与道为体。\n\n","type":[]}
{"_id":{"$oid":"5b9a1b86367d5c0f40d24306"},"title":"杪秋登太华山绝顶 其三","dynasty":"明代","writer":"李攀龙","content":"太华高临万里看，中原秋色更漫漫。振衣瀑布青云湿，倚剑明星白日寒。\n\n东走峰阴摇砥柱，西来紫气属长安。自怜綵笔惊人在，只尺天开谒帝难。\n\n","type":[]}
{"_id":{"$oid":"5b9a1b86367d5c0f40d24307"},"title":"代简寄扬州杨孝子锜","dynasty":"明代","writer":"湛若水","content":"维扬过客已知名，孝子旧为族党称。便合首科逑闵冉，闭门闹市坐懵腾。\n\n","type":[]}
{"_id":{"$oid":"5b9a1b86367d5c0f40d24308"},"title":"书事二首","dynasty":"宋代","writer":"刘克庄","content":"空空都没一行书，行行徒矜九尺躯。\n面上带妖真可耻，脚中有鬼不容扶。\n末年铁拐传仙诀，他日金锥抉冢珠。\n泉下定为明允笑，果能看破半山无。","type":[]}
{"_id":{"$oid":"5b9a1b86367d5c0f40d24309"},"title":"暮雨","dynasty":"明代","writer":"谢榛","content":"坐听萧萧急，无风池亦波。庭花秋几许，窗雨夜偏多。\n\n老矣乡关梦，悲哉燕赵歌。不须临晓镜，空自叹蹉跎。\n\n","type":[]}
{"_id":{"$oid":"5b9a1b86367d5c0f40d2430a"},"title":"招旧游","dynasty":"明代","writer":"陈子升","content":"游情向春鸟，鸟语在庭柯。我罢归欤叹，谁为劳者歌。\n\n青春将进酒，白日倩挥戈。何不还携手，高高藏绿萝。\n\n","type":[]}
{"_id":{"$oid":"5b9a1b86367d5c0f40d2430b"},"title":"折县道中二首","dynasty":"宋代","writer":"孔武仲","content":"柳堤桃坞未怡融，浣濯新梢上浅红。\n一段春光来逼眼，枣骝嘶入柏林中。","type":[]}
{"_id":{"$oid":"5b9a1b87367d5c0f40d2430c"},"title":"蚕丛祠","dynasty":"宋代","writer":"汪元量","content":"西蜀风烟天一方，蚕丛古庙枕斜阳。\n茫然开国人天主，彷佛鸿荒盘古王。","type":[]}
{"_id":{"$oid":"5b9a1b87367d5c0f40d2430d"},"title":"水心即事六乎兼谢吴民表宣义","dynasty":"宋代","writer":"叶适","content":"吴翁肥遁逾七十，朮老芝荒手自锄。\n惠我篇章成锦字，西邻得伴亦堪书。","type":[]}
{"_id":{"$oid":"5b9a1b87367d5c0f40d2430e"},"title":"次韵校官","dynasty":"宋代","writer":"韩淲","content":"要底劳生醉即休，从他势利有包羞。秋高野外空环堵，月满城时定倚楼。\n\n平揖山光明绝巘，净摇溪影转沧洲。可怜儿辈知陶写，丝竹何如且茗瓯。\n\n","type":[]}
{"_id":{"$oid":"5b9a1b87367d5c0f40d2430f"},"title":"题可兰卷","dynasty":"明代","writer":"薛侃","content":"清者未必罄，罄者未必清。谁是清罄者，清罄自有情。\n\n","type":[]}
{"_id":{"$oid":"5b9a1b87367d5c0f40d24310"},"title":"阿那曲 舟中待友","dynasty":"明代","writer":"李明岳","content":"几回闲夜停机杼，支枕蓬窗风许许。吹尽苹香不见人，绕塘寒月痈癗语。\n\n","type":[]}
{"_id":{"$oid":"5b9a1b87367d5c0f40d24311"},"title":"蝶恋花 其八","dynasty":"宋代","writer":"王之道","content":"杏靥桃腮俱有腼。常避孤芳，独斗红深浅。犯雪凌霜芳意展。\n\n玉容似带春寒怨。\n\n分得数枝来小院。依倚铜瓶，标致能清远。淡月帘栊疏影转。\n\n骚人为尔柔肠断。\n\n","type":[]}
{"_id":{"$oid":"5b9a1b87367d5c0f40d24312"},"title":"题从叔述灵岩山壁","dynasty":"唐代","writer":"孟郊","content":"换却世上心，独起山中情。露衣凉且鲜，云策高复轻。 \n 喜见夏日来，变为松景清。每将逍遥听，不厌飕飗声。 \n 远念尘末宗，未疏俗间名。桂枝妄举手，萍路空劳生。 \n 仰谢开净弦，相招时一鸣。","type":[]}
{"_id":{"$oid":"5b9a1b88367d5c0f40d24313"},"title":"师山即事","dynasty":"清代","writer":"陈式金","content":"海外新沙井字格，万条沟水万条陌。芦花满目太苍茫，百载桑田地初辟。\n\n水中筑屋类浮舟，芦壁茅堂环小沟。沟外锄田田护宅，星分棋布大荒陬。\n\n一日双餐麦糜食，高梁黍稷并相餩。莫嫌粗粝难下咽，力倍南人健脚力。\n\n奔腾掀播独轮车，愁煞相冲误堕渠。晴日骄阳忧太酷，阴云又虑湿尘袪。\n\n民心狉獉能知辱，士好廉隅多款曲。尚气每多成讼端，破家毁宅连亲属。\n\n吾家泛宅一逾年，初喜民情弱可怜。黑夜鸣锣阻捐产，温纯风俗亦移迁。\n\n","type":[]}
{"_id":{"$oid":"5b9a1b88367d5c0f40d24314"},"title":"又成父弟往馀干谒赵叔遂至池阳庐陵谒二周先生长句送行","dynasty":"宋代","writer":"赵蕃","content":"归我山中未一年，两回题子送行篇。况今客路飞红叶，不比春风啼杜鹃。\n\n东阁翘材嗟久阔，长沙夜席已喧传。子行历聘应兄问，并谢江东有二天。\n\n","type":[]}
{"_id":{"$oid":"5b9a1b88367d5c0f40d24315"},"title":"春日有感","dynasty":"清代","writer":"陈肇兴","content":"咄咄缘何事，伤心独倚栏。十年回首处，万感上眉端。\n\n燕雀巢虽稳，豺狼驭尚难。忧天空涕泣，无力障狂澜。\n\n","type":[]}
{"_id":{"$oid":"5b9a1b89367d5c0f40d24316"},"title":"鹊桥仙 蒙城舟中读云臣蝶庵词","dynasty":"清代","writer":"陈维崧","content":"满河伧楚，盈船蒜酪，郁郁吾其谁语。江东词客盛如云，别去伴、长淮盐估。\n\n红莲半绽，碧鲈正得，醉任无情今古。读完半卷蝶庵词，吹铁笛、洒然而去。\n\n","type":[]}
{"_id":{"$oid":"5b9a1b89367d5c0f40d24317"},"title":"秋日杂题 其三","dynasty":"明代","writer":"唐之淳","content":"一泓清水古时河，洗马归来饮橐驼。不信边州住多日，胡儿头唱汉儿歌。\n\n","type":[]}
{"_id":{"$oid":"5b9a1b89367d5c0f40d24318"},"title":"茶洋舟中","dynasty":"明代","writer":"佘翔","content":"溪烟飞漠漠，久客荡归舟。水落滩声急，天寒曙色浮。\n\n风尘孤剑暗，戎马十年愁。翻怪乡园近，伤心是旧游。\n\n","type":[]}
{"_id":{"$oid":"5b9a1b89367d5c0f40d24319"},"title":"十日早朝寒甚","dynasty":"明代","writer":"陆深","content":"寒重春犹勒，风回雪未消。旂常悬日月，殿阁迥云霄。\n\n卿相恭寅协，君王视早朝。天颜殊有喜，胪唱飏箫韶。\n\n","type":[]}
{"_id":{"$oid":"5b9a1b89367d5c0f40d2431a"},"title":"一蝉","dynasty":"当代","writer":"陈振家","content":"炎风如炙火烧天，遍野无人噪一蝉。花木垂头犬伸舌，恁般吆喝欲谁怜。\n\n","type":[]}
{"_id":{"$oid":"5b9a1b89367d5c0f40d2431b"},"title":"菩萨蛮","dynasty":"清代","writer":"李荃","content":"东风乍染青青柳，休教攀折离人手。嫩绿未成阴，几丝春意侵。\n\n黄鹂栖不住，毕竟还飞去。欲却不胜情，频啼三两声。\n\n","type":[]}
{"_id":{"$oid":"5b9a1b89367d5c0f40d2431c"},"title":"偈颂一百零一首 其十七","dynasty":"宋代","writer":"释慧性","content":"毒蛇头上能揩痒，正是吾家跳灶儿。窃得这些穷伎俩，白拈手里觅便宜。\n\n万仞崖头独足立，头长三尺知是谁。\n\n","type":[]}
{"_id":{"$oid":"5b9a1b89367d5c0f40d2431d"},"title":"玉楼春","dynasty":"宋代","writer":"李邴","content":"一年适尽莲花漏，翠井屠苏沈冻酒。","type":[]}
{"_id":{"$oid":"5b9a1b89367d5c0f40d2431e"},"title":"李白问月图为巡按吴天弘侍御赋","dynasty":"明代","writer":"程敏政","content":"山东李白真王孙，天才逸若天马奔。醉中双眼俯八极，弄月似扣玻瓈盘。\n\n安得长江化春酒，诗成百篇供一斗。拔取蟾宫玉兔毫，为副金銮草麻手。\n\n江月空明山月高，停杯一问歌声豪。贺监归湖郭令远，寂寞当时宫锦袍。\n\n文章万古光不歇，过眼清光几圆缺。世间欲访谪仙人，煜煜长庚皎如月。\n\n","type":[]}
{"_id":{"$oid":"5b9a1b89367d5c0f40d2431f"},"title":"山中道士居","dynasty":"宋代","writer":"释文珦","content":"寂寂老仟家，苍山一迳斜。\n还丹延日月，洞府足烟霞。\n野鹤千年寿，灵桃风度花。\n岂知人世上，尘事乱如麻。","type":[]}
{"_id":{"$oid":"5b9a1b8a367d5c0f40d24320"},"title":"畜蜂","dynasty":"明代","writer":"黄衷","content":"偶营蜂蜜庐，颇蒙嗜甘訾。孰知甚么质，厥赋浑至理。\n\n作则贻君臣，事述关尹子。臭味惟馨香，逐膻恶丛蚁。\n\n禦侵厉繁虿，鸣衙若刻晷。况闻古将旗，义法屯队起。\n\n我观采芳来，精白尤足纪。充腹凡花须，王供负荣蕊。\n\n分窠首夏间，千百一攸止。其王苟摧伤，狼藉群命委。\n\n西林莳药畦，幽色杂万蘤。纷披纵垂芒，鲜洁脾最美。\n\n嗟嗟饴贩夫，锥刀日中市。平生嚼蜡翁，道心谅如水。\n\n","type":[]}
{"_id":{"$oid":"5b9a1b8a367d5c0f40d24321"},"title":"拜谢霍松林教授赠书","dynasty":"当代","writer":"何永沂","content":"漫卷诗书喜欲狂，未知何以报琳琅。吾徒久羡名山业，不梦红楼白玉堂。\n\n","type":[]}
{"_id":{"$oid":"5b9a1b8a367d5c0f40d24322"},"title":"山中吟","dynasty":"宋代","writer":"陈允平","content":"平生独爱山，日日频跻攀。\n自得山中趣，结庐万山间。","type":[]}
{"_id":{"$oid":"5b9a1b8a367d5c0f40d24323"},"title":"南海梁宗烈枉顾定山有诗和之 其一","dynasty":"明代","writer":"庄昶","content":"何处芒鞋步欲穿，几钱还上过江船。戴将笠影江门上，来照溪云活水边。\n\n古气看来元自别，新诗拈出尽堪传。青山可到南川外，更结斯人万古缘。\n\n","type":[]}
{"_id":{"$oid":"5b9a1b8a367d5c0f40d24324"},"title":"竹","dynasty":"明代","writer":"吴宽","content":"种处能招凤鸟来，月明清影拂书堆。\n笋鞭遇石犹斜出，花米逢春莫乱开。\n此物似贤今合荐，吾家医俗旧曾栽。\n若从后圃论高节，梨白桃红孰取材。","type":[]}
{"_id":{"$oid":"5b9a1b8a367d5c0f40d24325"},"title":"怀人绝句十六首 其七 小山先生","dynasty":"近代","writer":"严古津","content":"江头把酒细论文，师友相兼合是君。一样怀人并得句，陶潜卷里有停云。\n\n","type":[]}
{"_id":{"$oid":"5b9a1b8a367d5c0f40d24326"},"title":"苦西北二江大水伤稼 其一","dynasty":"明代","writer":"霍与瑕","content":"清入西郊景色熙，无端新潦稻花稀。拍天巨浸兼潮涌，远浦归舟带雨飞。\n\n野水乱浮凫鸭阵，东风时洗鹭鹚衣。诘朝定有晴明日，且唱山歌掩晚扉。\n\n","type":[]}
{"_id":{"$oid":"5b9a1b8a367d5c0f40d24327"},"title":"梧桐影","dynasty":"清代","writer":"薛琼","content":"月欲斜，风偏冷。秋思邻家分得来，隔墙移过梧桐影。\n\n","type":[]}
{"_id":{"$oid":"5b9a1b8a367d5c0f40d24328"},"title":"荷叶杯 帘外","dynasty":"近代","writer":"卢前","content":"帘外雾烟笼月。呜咽。最是暮潮生。浪花从此暗吞声。\n\n夜夜绕孤城。\n\n几个隔江商女。如许。犹唱后庭花。休将流水劝栖鸦。\n\n明日又天涯。\n\n","type":[]}
{"_id":{"$oid":"5b9a1b8b367d5c0f40d24329"},"title":"池阳四咏","dynasty":"宋代","writer":"周必大","content":"天遣江山助牧之，谢材犹及杜筠儿。\n向来稍喜唐风集，今信樊川是父师。","type":[]}
{"_id":{"$oid":"5b9a1b8c367d5c0f40d2432a"},"title":"禅人并化主写真求赞 其三五三","dynasty":"宋代","writer":"释正觉","content":"明白无根，茫茫月魂。清虚不浑，苍苍秋痕。青天固可背负，诸佛等闲口吞。\n\n情空超物物，妙触应门门。了知初不由心念，金色头陀灭意根。\n\n","type":[]}
{"_id":{"$oid":"5b9a1b8c367d5c0f40d2432b"},"title":"秋月","dynasty":"明代","writer":"祝允明","content":"铢衣犹是旧霓裳，带得清虚府里香。\n今日轻分三万斛，乞他人世绿衣郎。","type":[]}
{"_id":{"$oid":"5b9a1b8c367d5c0f40d2432c"},"title":"尘上人出丐求颂","dynasty":"宋代","writer":"释正觉","content":"轻轻弹指便开门，百亿门前百亿身。\n妙应因缘通处处，圆明个事遍尘尘。\n华间蜂採黄须蜜，柳上莺传青眼春。\n归日相呼满钵饭，一时分付饱参人。","type":[]}
{"_id":{"$oid":"5b9a1b8c367d5c0f40d2432d"},"title":"读听雨兄与人绝交书赋此以寄","dynasty":"当代","writer":"吴金水","content":"一石千重漾碧澜，雄文今夕动诗坛。瑰奇笔压嵇中散，磊落情高管幼安。\n\n麋鹿只同猿鹤伴，花林不耐雀鸦攒。何时把酒西山下，闲看杉松度岁寒。\n\n","type":[]}
{"_id":{"$oid":"5b9a1b8c367d5c0f40d2432e"},"title":"由妙庄严路至普济寺三章 其二","dynasty":"清代","writer":"姚燮","content":"不履中极高，安知下方窘？置我太始间，神驹气为靷。\n\n朝海群岫严，缠天万松紧。华虹骁将旗，璎云上台衮。\n\n山门作扇开，若恐曜灵隐。石乳多溽烟，蒸为五色菌。\n\n往结永寿缘，回顾玉堂近。汉代梅南昌，于何类潜蚓？\n\n","type":[]}
{"_id":{"$oid":"5b9a1b8c367d5c0f40d2432f"},"title":"送别白楼先生次郭司业韵","dynasty":"明代","writer":"边贡","content":"晓骑传中旨，春曹陟上卿。乐推吴季札，经许郑康成。\n\n车马秋江出，乡邦昼锦行。论交袜始结，惜别盖初倾。\n\n拜手双龙阙，承恩五凤城。御阶听曳履，枢密待持衡。\n\n制作登三殿，声华振八瀛。新班岱岳重，旧寺雪山轻。\n\n古貌看常健，冰衔列自清。英英伯夷志，垂白转精明。\n\n","type":[]}
{"_id":{"$oid":"5b9a1b8c367d5c0f40d24330"},"title":"袁伯长虞伯生约重赋次其韵","dynasty":"元代","writer":"贡奎","content":"长江西来生远洲，极目凝作人间秋。奇峰列笋拔地起，晴岚积翠凌空浮。\n\n当时怀抱真快事，笑拨短棹随凫鸥。乘清弄影歌窈窕，洗净万斛黄尘愁。\n\n风涛击岸石欲裂，日月出海云还收。别来閒身堕羁束，抚手叹惜年光流。\n\n高侯胸中蟠景概，落笔肯为仙翁留。神工超出八极表，下视海岳如浮沤。\n\n至人不遣魂作梦，咫尺已足穷追搜。我爱题诗招靖节，况有二子鸣相酬。\n\n便当开樽醉其下，髣髴领□为鳌头。苍烟历历辨庐屋，丹树烨烨明林丘。\n\n安得高侯数相见，添写一叶南归舟。\n\n","type":[]}
{"_id":{"$oid":"5b9a1b8c367d5c0f40d24331"},"title":"赠申凤梅","dynasty":"近代","writer":"舒庆春","content":"东风骀荡百花开，越调重兴多俊才。香满春城梅不傲，更随桃李拜师来。\n\n","type":[]}
{"_id":{"$oid":"5b9a1b8c367d5c0f40d24332"},"title":"历下秋夕","dynasty":"明代","writer":"汪广洋","content":"掖垣嘉禾秀，秋实何其蕃。天迥月争彩，风凉露渐繁。\n\n疏蛩鸣唧唧，惊鹊去翻翻。坐久愈岑寂，幽怀谁共言。\n\n","type":[]}
{"_id":{"$oid":"5b9a1b8c367d5c0f40d24333"},"title":"卜算子（咏梅）","dynasty":"宋代","writer":"朱淑真","content":"竹里一枝斜，映带林逾静。雨后清奇画不成，浅水横疏影。 \n 吹彻小单于，心事思重省。拂拂风前度暗香，月色侵花冷。","type":[]}
{"_id":{"$oid":"5b9a1b8d367d5c0f40d24334"},"title":"咏史下·刘琨","dynasty":"宋代","writer":"陈普","content":"刘琨忠孝君亲念，急切不似令狐泥。\n亡身自是缘声色，须把初心看匹磾。","type":[]}
{"_id":{"$oid":"5b9a1b8d367d5c0f40d24335"},"title":"颂证道歌·证道歌","dynasty":"宋代","writer":"释印肃","content":"真不立，妄本空，\n劝君贼过莫施弓。越古超今无可有，\n纤毫窒碍不能通。","type":[]}
{"_id":{"$oid":"5b9a1b8d367d5c0f40d24336"},"title":"同袁通判游越中三首·鸿禧观","dynasty":"宋代","writer":"陈著","content":"停舟过桥去，两岸绿垂杨。\n绕屋水为界，入门花满廊。\n如今为道观，闻昔是书堂。\n此意与谁说，春风湖渺茫。","type":[]}
{"_id":{"$oid":"5b9a1b8d367d5c0f40d24337"},"title":"游白水寺","dynasty":"明代","writer":"程敏政","content":"几曲晴纱不受尘，望中云近绿杨津。峰腰屏足疑无地，谷口闻声忽有人。\n\n静爱寺山青隐隐，圣传池水白粼粼。同来宗契兼乡契，病酒无妨更一巡。\n\n","type":[]}
{"_id":{"$oid":"5b9a1b8d367d5c0f40d24338"},"title":"四臣咏 其四 海忠介瑞","dynasty":"明代","writer":"陈子升","content":"刚峰实无欲，奚止金百鍊。开府肃钟山，正冠是铁面。\n\n渡海漱波涛，昭天彻雷电。权奸昔已惊，顽懦咸追羡。\n\n","type":[]}
{"_id":{"$oid":"5b9a1b8d367d5c0f40d24339"},"title":"寄陈使君抑之","dynasty":"明代","writer":"吴兆","content":"海南无雁亦无秋，万里何人寄远愁。\n寂寂孤眠淮上月，凭风吹梦到罗浮。","type":[]}
{"_id":{"$oid":"5b9a1b8d367d5c0f40d2433a"},"title":"西江月·醉透香浓斗帐","dynasty":"宋代","writer":"李之仪","content":"醉透香浓斗帐，\n灯深月浅回廊。\n当时背面两伥伥，\n何况临风怀想。\n\n舞柳经春只瘦，\n游丝到地能长。\n鸳鸯半调已无肠，\n忍把么弦再上。","type":[]}
{"_id":{"$oid":"5b9a1b8d367d5c0f40d2433b"},"title":"张饶州允抡山中弹琴","dynasty":"清代","writer":"顾炎武","content":"赵公化去时，一琴遗使君。五年作太守，却反东皋耘。\n\n有时意不惬，来蹑劳山云。临风发宫商，二气相絪缊。\n\n可怜成连意，空山无人闻。我欲从君栖，山厓与海濆。\n\n","type":[]}
{"_id":{"$oid":"5b9a1b8d367d5c0f40d2433c"},"title":"夜雨不睡 其二","dynasty":"宋代","writer":"郑清之","content":"少日无欢老易愁，莺花过眼一春休。清虚未解穷聃释，情思谁能更孔周。\n\n白醉暂烦檐送暖，苍颜惟恐镜包羞。争知一点天然物，不共浮生作去留。\n\n","type":[]}
{"_id":{"$oid":"5b9a1b8d367d5c0f40d2433d"},"title":"云间徐生故同年少司寇公之少子也挟其艺应试南都乞余诗赠之","dynasty":"明代","writer":"王世贞","content":"孺子南州彦，徐卿第几雏。家声仍雁塔，国艺向鸿都。\n\n西弄花堪摘，长干酒可沽。如过爽鸠署，能记履声无。\n\n","type":[]}
{"_id":{"$oid":"5b9a1b8f367d5c0f40d2433e"},"title":"惜红衣 送中央在港考选海军新生飞渝入学，和白石","dynasty":"清代","writer":"杨玉衔","content":"牢补亡余，牖营暇日。绸缪心力。树木十年，桐材挺新碧。\n\n横汾下濑，期有待、昆明池客。风寂。蛮海昼眠，让痴龙苏息。\n\n东沟旧陌。折戟沈沙，猿虫瓦尸藉。楼船一霎水国。\n\n殉溟北。屈指拜登君赐，讵等斗星扪历。要弄潮儿健，优狎近蓬风色。\n\n","type":[]}
{"_id":{"$oid":"5b9a1b8f367d5c0f40d2433f"},"title":"春日园居","dynasty":"明代","writer":"梁元柱","content":"移来树色刚馀亩，占得春光满十分。兴到邻酤能举白，诗成新柳足张军。\n\n三三径曲驯皋鹤，摺摺墙低度懒云。倩取东风频干当，一尊橘杏小蓝君。\n\n","type":[]}
{"_id":{"$oid":"5b9a1b8f367d5c0f40d24340"},"title":"招竹元珍赏江洲新茶","dynasty":"宋代","writer":"孔武仲","content":"我生世味薄，所好唯真茶。\n江南隔浮云，庐岳望苦赊。\n煎烹逐风士，白水和脂麻。\n有客自远至，开缄得新芽。\n乍见真邂逅，失喜成欢哗。\n掬视未及饮，清香破昏邪。\n堂堂京邑雄，万货来天涯。\n念此至灵草，崎岖亦随车。\n小磨元自携，莹白无纤瑕。\n玉尘渐委积，鹰嘴犹交加。\n汲泉方汙埃，上以密叶遮。\n蟹眼已鸣沸，君来何晚耶。\n相呼共一啜，如到神仙家。\n烦襟得浣濯，两目祛昏花。\n闲居无他乐，赖有此趣佳。\n煌煌金张门，酒肉争豪奢。\n冷淡不辄饮，千金赏筝琶。\n一醒又五斗，颜角如烘霞。\n蔗浆爽肺肝，金碗嗽齿牙。\n坐觇吾曹癖，往往笑以嗟。\n人生乐不同，未用相矜夸。\n吟罢腹饥吼，空庭噪昏鸦。","type":[]}
{"_id":{"$oid":"5b9a1b8f367d5c0f40d24341"},"title":"江亭夕望","dynasty":"唐代","writer":"白居易","content":"凭高望远思悠哉，晚上江亭夜未回。日欲没时红浪沸， \n 月初生处白烟开。辞枝雪蕊将春去，满镊霜毛送老来。 \n 争敢三年作归计，心知不及贾生才。","type":[]}
{"_id":{"$oid":"5b9a1b8f367d5c0f40d24342"},"title":"送罗养明还江右 其一","dynasty":"明代","writer":"陈献章","content":"长寄湖西梦里身，扁舟春早忽相寻。乾坤自古悲难合，伯仲而今契亦深。\n\n草色正催公子醉，花枝不称老年心。何须袖却鸳鸯手，更向沧溟问我针。\n\n","type":[]}
{"_id":{"$oid":"5b9a1b8f367d5c0f40d24343"},"title":"闻友人言林茂之先生尚未能葬","dynasty":"清代","writer":"王士禄","content":"多寿林那子，风尘道漫尊。暮年双眼暗，儿日一钱存。\n\n死阙黔娄谥，生悲杜甫魂。桐棺还地上，何处故人恩？\n\n","type":[]}
{"_id":{"$oid":"5b9a1b8f367d5c0f40d24344"},"title":"宿东谿王屋李隐者","dynasty":"唐代","writer":"岑参","content":"山店不凿井，百家同一泉。晚来南村黑，雨色和人烟。 \n 霜畦吐寒菜，沙雁噪河田。隐者不可见，天坛飞鸟边。","type":[]}
{"_id":{"$oid":"5b9a1b8f367d5c0f40d24345"},"title":"送黄彦七告假归省","dynasty":"明代","writer":"符锡","content":"青袍远适非趋隐，明到南中忆帝乡。江海故人多慰籍，莫言衰病老逢唐。\n\n","type":[]}
{"_id":{"$oid":"5b9a1b8f367d5c0f40d24346"},"title":"题扇","dynasty":"清代","writer":"唐际虞","content":"花雾冥冥动远思，春葱按遍玉参差。银河不隔红窗路，坐到东溟月上时。\n\n","type":[]}
{"_id":{"$oid":"5b9a1b8f367d5c0f40d24347"},"title":"绍兴亲享明堂二十六首","dynasty":"隋代","writer":"佚名","content":"于穆帝临，至矣元造。\n克配其得，惟我文考。\n仁恩广罩，栾叶永保。\n宗祀惟初，以扬孝道。","type":[]}
{"_id":{"$oid":"5b9a1b90367d5c0f40d24348"},"title":"休暇东斋","dynasty":"唐代","writer":"韦应物","content":"由来束带士，请谒无朝暮。公暇及私身，何能独闲步。 \n 摘叶爱芳在，扪竹怜粉污。岸帻偃东斋，夏天清晓露。 \n 怀仙阅真诰，贻友题幽素。荣达颇知疏，恬然自成度。 \n 绿苔日已满，幽寂谁来顾。","type":[]}
{"_id":{"$oid":"5b9a1b90367d5c0f40d24349"},"title":"还通上人卷","dynasty":"宋代","writer":"王之道","content":"格清词苦与谁论，攜绕钱塘给事坟。\n所得岂容人继和，朗吟应被鹤听闻。\n月轮冷照千岩雪，霞片轻装万叠云。\n投向吾庐卜知己，拟将诗草为师焚。","type":[]}
{"_id":{"$oid":"5b9a1b90367d5c0f40d2434a"},"title":"刺贾秋壑诗","dynasty":"宋代","writer":"咸淳士人","content":"深院无人草已荒，漆屏金字尚煇煌。\n只知事去身宜去，岂料人亡国亦亡。\n理考发身端自有，郑人应梦果何祥。\n卧龙不肯留渠住，空使晴光满画墙。\n事到穷时计亦穷，行此难倚鄂州功。\n木棉庵上千年恨，秋壑堂中一梦空。\n石砌苔稠猿步月，松庭叶落鸟呼风。\n客来未用多惆怅，试向吴山望故宫。","type":[]}
{"_id":{"$oid":"5b9a1b90367d5c0f40d2434b"},"title":"边城秋感九首 其四","dynasty":"清代","writer":"戴亨","content":"辽海西陵道路长，提封万里隔严疆。百年芳草迷归梦，几处寒砧动早霜。\n\n云压秦关山叠叠，风驱胡燕海茫茫。生还有愿何时遂，沈水西流昼夜忙。\n\n","type":[]}
{"_id":{"$oid":"5b9a1b90367d5c0f40d2434c"},"title":"集唐六绝送骆见羲广文归延津 其四 李涉","dynasty":"明代","writer":"林熙春","content":"白首垂丝恨不违，玉壶春酒正堪携。离心日远如流水，泣向东风忆建溪。\n\n","type":[]}
{"_id":{"$oid":"5b9a1b90367d5c0f40d2434d"},"title":"山谷诗集有题净因寺壁二绝句未知寺在何处甲","dynasty":"宋代","writer":"曾丰","content":"三向稚松争短长，西偏老竹绝炎凉。\n千寻以上有秋色，万亩之间无夕阳。","type":[]}
{"_id":{"$oid":"5b9a1b90367d5c0f40d2434e"},"title":"偈颂三十四首 其三十五","dynasty":"宋代","writer":"释如净","content":"秋风凉，岩桂香。未归客，思故乡。吾无隐乎尔，捉贼须捉赃，舞蝶游蜂过短墙。\n\n","type":[]}
{"_id":{"$oid":"5b9a1b90367d5c0f40d2434f"},"title":"鹰山","dynasty":"清代","writer":"陶锐","content":"连山姿飞腾，万状纷罗萃。其中踞苍鹰，森然欲离地。\n\n石骨露细筋，峰铓磨利翅。狐兔失窟穴，鸠鹊凛然退。\n\n我来及早春，飒飒高秋气。乱流走白沙，寒草少青翠。\n\n侧足不敢扪，摘绦疑可试。化工妙写生，肖物神奸备。\n\n舆图考未详，支筇聊适意。他时风雨来，毋令鞲脱臂。\n\n","type":[]}
{"_id":{"$oid":"5b9a1b90367d5c0f40d24350"},"title":"赠承天理上人方池","dynasty":"明代","writer":"文嘉","content":"高僧住畔有方池，片片慈云映碧漪。长日诵经临水坐，鸟啼花落不曾知。\n\n","type":[]}
{"_id":{"$oid":"5b9a1b90367d5c0f40d24351"},"title":"题管道升修竹幽兰图 其二","dynasty":"清代","writer":"弘历","content":"白石修篁间紫兰，传神何似佩珊珊。鸥波最是逃禅者，冷泪还教对画弹。\n\n","type":[]}
{"_id":{"$oid":"5b9a1b92367d5c0f40d24352"},"title":"题严陵钓台 其一","dynasty":"清代","writer":"崔华","content":"功名莫后人，云台已㛹娟。生不能封侯，何当故人怜。\n\n","type":[]}
{"_id":{"$oid":"5b9a1b92367d5c0f40d24353"},"title":"寄隐岩","dynasty":"明代","writer":"王守仁","content":"每逢山水地，便有卜居心。终岁风尘里，何年沧海浔？\n\n洞寒泉滴细，花暝石房深。青壁须留姓，他时好共寻。\n\n","type":[]}
{"_id":{"$oid":"5b9a1b92367d5c0f40d24354"},"title":"马","dynasty":"当代","writer":"陈庆和","content":"历块闻风意已驰，铁蹄偶勒立燕支。英雄一顾轻生死，啸虎腾龙自有时。\n\n","type":[]}
{"_id":{"$oid":"5b9a1b92367d5c0f40d24355"},"title":"赠黄化州归莆田","dynasty":"明代","writer":"陈献章","content":"有客来何处，多年守化州。白云秋自好，碧玉自相投。\n\n日月催人去，行藏怅此休。武夷洗足罢，回首望罗浮。\n\n","type":[]}
{"_id":{"$oid":"5b9a1b92367d5c0f40d24356"},"title":"自蒙园醉归","dynasty":"明代","writer":"何巩道","content":"暮城挝鼓忽阗阗，飞上归鞍故失鞭。穿尽柳过官路口，吟成诗隔女墙边。\n\n花开只合连宵赏，月好何曾两夜圆。不信到家醒未得，酒痕犹在袖中笺。\n\n","type":[]}
{"_id":{"$oid":"5b9a1b92367d5c0f40d24357"},"title":"和酬张梅野","dynasty":"宋代","writer":"刘黻","content":"郭行载酒相挈提，蹑根探窟天津如。\n相逢何必皆亲知，天地许大犹吾庐。\n矫首梅涧迹若疏，舂容婉画妨清醵。\n诗如琴弦分疾徐，惊我一声聋聩初。\n萧萧白日金仙居，东西求仲时从之。\n静对夕阳搴红蕖，或听夜雨邻怜翠榈。\n国步孔棘须神医，纵有鹊醯谁信渠。\n风传西事方解围，愿君勿藏圯上书。","type":[]}
{"_id":{"$oid":"5b9a1b92367d5c0f40d24358"},"title":"缺题","dynasty":"明代","writer":"李东阳","content":"圣道通三极，王言似六经。\n面开天日表，书作虎龙形。\n杞国忧方剧，华胥梦不醒。\n万年金匮在，遣训炳丹青。¤","type":[]}
{"_id":{"$oid":"5b9a1b92367d5c0f40d24359"},"title":"宿报恩寺水阁","dynasty":"唐代","writer":"皮日休","content":"寺锁双峰寂不开，幽人中夜独裴回。池文带月铺金簟， \n 莲朵含风动玉杯。往往竹梢摇翡翠，时时杉子掷莓苔。 \n 可怜此际谁曾见，唯有支公尽看来。","type":[]}
{"_id":{"$oid":"5b9a1b92367d5c0f40d2435a"},"title":"闺情十绝次金诚之先生韵 其六","dynasty":"明代","writer":"江源","content":"天末凉生大火流，渚红庭绿不禁秋。十年宕子游何处，不念闺中人独愁。\n\n","type":[]}
{"_id":{"$oid":"5b9a1b92367d5c0f40d2435b"},"title":"八声甘州•听唐韩如弹琴","dynasty":"明代","writer":"沈谦","content":"自钟期死后碎瑶琴，古调向人难。正张华石上，苏公泉侧，泪血斑斓。\n\n打叠移宫换羽，袖手且盘桓。谁在东江市，霹雳重弹。\n\n最苦长门秋怨，可为予改操，白雪幽兰。奈无端五岳，膈上心间闻。\n\n但从来、读骚饮酒，问傍人、此意不相关。祇博得万山俱响，风急云翻。\n\n","type":[]}
{"_id":{"$oid":"5b9a1b93367d5c0f40d2435c"},"title":"辛卯五月送丘宗卿太博出守秀州二首 其二","dynasty":"宋代","writer":"杨万里","content":"老矣渠怜我，超然我爱渠。论诗春雨夜，解手藕花初。\n\n梦只江湖去，情知伎俩疏。未应五马贵，不寄一行书。\n\n","type":[]}
{"_id":{"$oid":"5b9a1b93367d5c0f40d2435d"},"title":"和王觉民民松轩诗","dynasty":"宋代","writer":"王之道","content":"苍髯绿发三四椽，茅斋高下轻且轩。\n清风入夜可人意，来与夫子调朱弦。\n连日秋阴荡残暑，抖擞烦襟欲轻举。\n简编灯火置勿论，且快蛟龙得云雨。","type":[]}
{"_id":{"$oid":"5b9a1b93367d5c0f40d2435e"},"title":"西施滩","dynasty":"明代","writer":"汪广洋","content":"东越国已泯，西施滩尚存。天垂芳草地，渔唱夕阳村。\n\n荇带牵舟楫，罗衣拂酒尊。杜鹃缘底事，只管下啼痕。\n\n","type":[]}
{"_id":{"$oid":"5b9a1b93367d5c0f40d2435f"},"title":"谢张慵庵文焕见访","dynasty":"宋代","writer":"方回","content":"两年梦寐记冰姿，再挹丰标胜旧时。\n形秽自怜吾更老，味同乃幸独相知。\n幽花野竹频移座，薄酒清茶共说诗。\n晚色柴门挂新月，玉骢欲上步犹迟。","type":[]}
{"_id":{"$oid":"5b9a1b93367d5c0f40d24360"},"title":"哭张员外继","dynasty":"唐代","writer":"刘长卿","content":"恸哭钟陵下，东流与别离。二星来不返，双剑没相随。\n\n独继先贤传，谁刊有道碑。故园荒岘曲，旅榇寄天涯。\n\n白简曾连拜，沧洲每共思。抚孤怜齿稚，叹逝顾身衰。\n\n泉壤成终古，云山若在时。秋风邻笛发，寒日寝门悲。\n\n世难愁归路，家贫缓葬期。旧宾伤未散，夕临咽常迟。\n\n自此辞张邵，何由见戴逵。独闻山吏部，流涕访孤儿。\n\n","type":[]}
{"_id":{"$oid":"5b9a1b93367d5c0f40d24361"},"title":"咏狂虏","dynasty":"宋代","writer":"陈必复","content":"狂虏何时静，干戈卒未休。乾坤犹半拆，汴泗自东流。\n\n腥日鼪鼯野，悲风鸿雁秋。诸贤江左计，长为晋人羞。\n\n","type":[]}
{"_id":{"$oid":"5b9a1b93367d5c0f40d24362"},"title":"岁暮山居杂感 其二十六","dynasty":"明代","writer":"谢元汴","content":"犹使儿童识，凿山惧未深。不观高士传，能入酒人林。\n\n静兕眠清野，寒鸠笑木阴。天空月色正，零露肃孤砧。\n\n","type":[]}
{"_id":{"$oid":"5b9a1b93367d5c0f40d24363"},"title":"寄方帅 其二","dynasty":"宋代","writer":"张孝祥","content":"贱子如今休说穷，玉麟铜虎信频通。君今持橐甘泉里，我不投书苦海中。\n\n且愿耕桑依地主，长教温饱荷天公。回思三十三年事，一笑相逢两秃翁。\n\n","type":[]}
{"_id":{"$oid":"5b9a1b93367d5c0f40d24364"},"title":"七里店口占","dynasty":"宋代","writer":"范成大","content":"分手暮江寒，徘徊立马看。\n寻常相见易，倍觉别离难。","type":[]}
{"_id":{"$oid":"5b9a1b93367d5c0f40d24365"},"title":"别眉山余都宪陛辞回南京二首 其二","dynasty":"明代","writer":"黄镐","content":"晓日辞朝出禁垣，马前专敕奉明恩。经营王赋推良吏，斟酌民情达至尊。\n\n终岁贤劳缘体国，暮年离别倍消魂。寒风冻雨金陵路，松柏青青为扫门。\n\n","type":[]}
{"_id":{"$oid":"5b9a1b95367d5c0f40d24366"},"title":"句 其十五","dynasty":"宋代","writer":"李缜","content":"鶗鴂一声春事空。\n\n","type":[]}
{"_id":{"$oid":"5b9a1b95367d5c0f40d24367"},"title":"题会稽溪口躬师上人房","dynasty":"宋代","writer":"施昌言","content":"溪口佳山水，高人住此中。\n生台下沙鸟，疏磐逐江风。\n倚槛千岩寂，焚香万法空。\n如何凭小笔，一为写衰翁。","type":[]}
{"_id":{"$oid":"5b9a1b95367d5c0f40d24368"},"title":"偶仿沈周写生散牛卷并题二绝句 其二","dynasty":"清代","writer":"弘历","content":"在腰传白绶，鸣窌应黄钟。腹果休教懒，东郊好力农。\n\n","type":[]}
{"_id":{"$oid":"5b9a1b95367d5c0f40d24369"},"title":"草堂村寻罗生不遇","dynasty":"唐代","writer":"岑参","content":"数株谿柳色依依，深巷斜阳暮鸟飞。 \n 门前雪满无人迹，应是先生出未归。","type":[]}
{"_id":{"$oid":"5b9a1b95367d5c0f40d2436a"},"title":"内人治蚕一首","dynasty":"明代","writer":"黄省曾","content":"灵雨洒芳澍，柔桑低绿枝。煖闺看蚁候，晓閤把筐时。\n\n吴俗新开业，邠风旧咏诗。敝裘惭季子，赖吐玉蚕丝。\n\n","type":[]}
{"_id":{"$oid":"5b9a1b95367d5c0f40d2436b"},"title":"泊舟富池乞灵祠下","dynasty":"宋代","writer":"杨冠卿","content":"大江东南来，冯夷此其宫。\n群山各献状，奔走如游龙。\n将军万人杰，智勇摧奸凶。\n草木知威名，旗常纪丰功。\n庙食填兹土，楼阁何穹窿。\n我来拜灵祠，红日方曈曨。\n神乌集飞樯，雪波捲晴空。\n椒桂荐芳馨，精诚冀感通。\n谓言身半百，扁舟吾欲东。\n羞作贾胡留，愿借一帆风。","type":[]}
{"_id":{"$oid":"5b9a1b95367d5c0f40d2436c"},"title":"和卢叔才食蛹 其一","dynasty":"宋代","writer":"葛立方","content":"绿柘林中听晚缫，闻将煮蛹当持螯。何须有茧大如瓮，救得妻儿啼与号。\n\n","type":[]}
{"_id":{"$oid":"5b9a1b95367d5c0f40d2436d"},"title":"次韵次尹俊卿梅花绝句 其四 雪梅","dynasty":"宋代","writer":"王灼","content":"急霰争璀璨，仙摽不解寒。汉家赵飞燕，偏许雪中看。\n\n","type":[]}
{"_id":{"$oid":"5b9a1b95367d5c0f40d2436e"},"title":"进修堂前荷池","dynasty":"宋代","writer":"范成大","content":"方池留水胜埋盆，露入莲腮沁粉痕。\n铃索无志人不到，小禽飞入闹荷根。","type":[]}
{"_id":{"$oid":"5b9a1b95367d5c0f40d2436f"},"title":"郡圃寒食","dynasty":"宋代","writer":"戴复古","content":"与民同乐一开园，佳节何曾禁得烟。\n拍岸绿波浮舴艋，翻空红袖打秋千。\n眼看花柳心如醉，身在蓬瀛我亦仙。\n明日徐翁坟上约，欲求竹帚恐无缘。","type":[]}
{"_id":{"$oid":"5b9a1b96367d5c0f40d24370"},"title":"买小舟来往湘上有作","dynasty":"清代","writer":"蒋本生","content":"油壁青帘在在家，垂杨曲曲带烟斜。未酬环海三山梦，先占闲鸥半席沙。\n\n忧患余生惟中酒，蹉跎晚岁只看花。从今不管浮沈事，坐送新虹断晚霞。\n\n","type":[]}
{"_id":{"$oid":"5b9a1b96367d5c0f40d24371"},"title":"村居","dynasty":"明代","writer":"王恭","content":"枫林草屋半苍苔，寂寂柴扉映竹开。啼鸟数声春自好，五陵年少不曾来。\n\n","type":[]}
{"_id":{"$oid":"5b9a1b96367d5c0f40d24372"},"title":"小游仙诗九十八首 其八十九","dynasty":"唐代","writer":"曹唐","content":"东溟两度作尘飞，一万年来会面稀。千树梨花百壶酒，共君论饮莫论诗。\n\n","type":[]}
{"_id":{"$oid":"5b9a1b96367d5c0f40d24373"},"title":"客西园赠陈东崖","dynasty":"明代","writer":"成鹫","content":"回首嬉游似断篷，可堪相见各成翁。童心掷向红尘外，壮志销归白业中。\n\n短榻夜禅陪病鹤，閒阶春望送孤鸿。西园宾从多新识，争羡先生有祖风。\n\n","type":[]}
{"_id":{"$oid":"5b9a1b96367d5c0f40d24374"},"title":"赠宁道士","dynasty":"明代","writer":"黄瑜","content":"刚风起鹏溟，梦结紫霞赏。白日生羽翰，玄珠失象罔。\n\n长离与矞皇，招我流铃响。耸身登郁罗，翛然蹑虚朗。\n\n玉娥拂我衣，谓我税尘鞅。何年同尔游，逍遥披鹤氅。\n\n","type":[]}
{"_id":{"$oid":"5b9a1b96367d5c0f40d24375"},"title":"病阿速（阿速，蒙古别号也）","dynasty":"明代","writer":"袁凯","content":"杭州阿速病可伤，况复四体多金创。\n口粮开除但乞丐，终日哀鸣行路傍。\n自言家在云中住，兄弟既死惟爹娘。\n往年江南妖贼反，圣旨差我随平章。\n同行二千五百辈，辈辈选用皆精强。\n孰知江南风土异，不比中原尽平地。\n中原地平好驰逐，一人腾骧万人废。\n江南地卑山林密，泥深马滑无由立。\n角弓着雨软如绵，咫尺相看不能射。\n九月十月岁云莫，贼兵突入观音渡。\n平章脱身向东去，太半尽死无人顾。\n我幸不死病已危，丞相被逐无依归。\n异乡此日谁相慰，只似天边孤雁飞。","type":[]}
{"_id":{"$oid":"5b9a1b96367d5c0f40d24376"},"title":"郧将军入对歌","dynasty":"清代","writer":"钱澄之","content":"将军趋朝求召见，天子传宣御水殿。将军廷辨声怒嗔，百官拱手颜色变。\n\n中使促对上龙舟，有事面奏香案头。舟中天子东面坐，将军俯伏汗交流。\n\n汗流浃背猛气沮，诏谓将军从容语。垆烟移近再三陈，但闻誓死报明主！\n\n叩头再拜出君门，忆起胸中未尽言。天威咫尺说不得，始信君王是至尊。\n\n","type":[]}
{"_id":{"$oid":"5b9a1b96367d5c0f40d24377"},"title":"浪淘沙 正月廿七闻雁忆云姜","dynasty":"清代","writer":"顾太清","content":"别后数征邮。应到扬州。相思一日似三秋。恼煞雁行天上字，字字离愁。\n\n回首忆春游。花底句留。三分春又一分休。屈指海棠开日近，不见归舟。\n\n","type":[]}
{"_id":{"$oid":"5b9a1b96367d5c0f40d24378"},"title":"偶题二首 其一","dynasty":"唐代","writer":"来鹏","content":"近来灵鹊语何疏，独凭栏干恨有殊。一夜绿荷霜剪破，赚他秋雨不成珠。\n\n","type":[]}
{"_id":{"$oid":"5b9a1b96367d5c0f40d24379"},"title":"和刘郎浴观音予置酒见贻","dynasty":"宋代","writer":"韩维","content":"禅关严城侧，深靓辟华构。\n方吾挟书来，值子出杅后。\n欣然出浊酒，谈笑坐清昼。\n三四同来人，颇喜出邂逅。\n牵衣起相酌，曾不烦劝侑。\n纷披索潜逃，顾壁恨无窦。\n不谓一樽乐，有逾万金寿。\n瓶罍忽已竭，余兴不自收。\n走登故人堂，拜叙十年旧。\n夜深跃马归，不畏妾妇诟。","type":[]}
{"_id":{"$oid":"5b9a1b98367d5c0f40d2437a"},"title":"句","dynasty":"宋代","writer":"刘师道","content":"青帝翠华沈物外，素娥孀影吊云端。","type":[]}
{"_id":{"$oid":"5b9a1b98367d5c0f40d2437b"},"title":"折花背立二美人图 其一","dynasty":"元代","writer":"徐贲","content":"女伴今朝出较迟，独来园里候多时。对花可是无言说，懊恨春风许自知。\n\n","type":[]}
{"_id":{"$oid":"5b9a1b98367d5c0f40d2437c"},"title":"谢通讲师五偈","dynasty":"宋代","writer":"释正觉","content":"一昨书来约见过，迟留行李未成那。\n梨黄枣赤秋如许，发白眉庞老奈何。\n相伴採薇云腻袜，不嫌伐木雨濡蓑。\n对床默默香摇篆，霁月夜窗悬女萝。","type":[]}
{"_id":{"$oid":"5b9a1b98367d5c0f40d2437d"},"title":"水仙花效李长吉","dynasty":"明代","writer":"邹亮","content":"冯夷镂水驻花魄，奇芬染肌沁仙骨。\n天风吹梦落瑶台，家住江南水云窟。\n弄珠拾草潇湘渚，带月迷烟愁不语。\n小龙潜开水晶殿，玉杯凉露承华宴。\n青鸟衔书来阆苑，笑指蓬莱水清浅。","type":[]}
{"_id":{"$oid":"5b9a1b98367d5c0f40d2437e"},"title":"偈","dynasty":"宋代","writer":"释了元","content":"赵州当日少谦光，不出三门见赵王。争似金山无量相，大千都是一禅床。\n\n","type":[]}
{"_id":{"$oid":"5b9a1b98367d5c0f40d2437f"},"title":"秋风三叠辞 其二","dynasty":"明代","writer":"李龄","content":"秋风瑟瑟兮落叶飘，溪谷瀰漫兮水惊涛。棹兰舟以径渡兮，渊潜龙而腾蛟。\n\n兰蕙变以不香兮，江蓠化而为茅。顾金天之肃杀兮，忽坎壈以郁陶。\n\n诗戒素餐兮，厥咎焉逃。惧众口之铄金兮，愿处靓而守高。\n\n鸿鹄既举兮，孰与游遨。仰明月而独坐兮，聊徜徉以逍遥。\n\n惠思君兮，使我心劳。\n\n","type":[]}
{"_id":{"$oid":"5b9a1b98367d5c0f40d24380"},"title":"有感","dynasty":"宋代","writer":"黄庚","content":"自叹文章不遇时，平生壮志与心违。\n十年湖海无家住，千里乡关有梦归。\n残夜月寒灯晕淡，高秋天阔雁声微。\n伤今思古愁无奈，老泪斑斑湿客衣。","type":[]}
{"_id":{"$oid":"5b9a1b98367d5c0f40d24381"},"title":"拟渔洋读三国志小乐府 其三","dynasty":"清代","writer":"陈曾寿","content":"万事皆鸡肋，还悲去日多。芳樽荐野葛，风味妙如何。\n\n","type":[]}
{"_id":{"$oid":"5b9a1b98367d5c0f40d24382"},"title":"题天衣寺","dynasty":"宋代","writer":"袁说友","content":"稽山道上多名迹，万顷湖光衬山色。\n云蒸雾集累千年，屈指风流几人物。\n平生佳处身曾经，赖此泉石供余龄。\n爱山何惜买山费，明珠不博娉与婷。\n我闻天衣最奇绝，万顷清凉扫烦热。\n持经夜半鸟鼠听，忽睹金仙起还灭。\n把茅从此成开山，法华妙果僧中贤。\n当时十诏徵不起，神奇变化泥生莲。\n山神谨护泥封诏，独有遗风传内教。\n袈裟金缕照琉璃，时放祥光蔽云物。\n我来官守无时閒，著脚未历城南山。\n区区俗眼空自翳，耿耿此意如循环。\n我心岂是真如石，惭愧新诗与推激。\n自怜未到此山中，想见入山深未得。\n要令攻俗如攻城，兹游约与秋风迎。\n吾曹岂办痴儿事，为君一醉南湖清。","type":[]}
{"_id":{"$oid":"5b9a1b98367d5c0f40d24383"},"title":"秋怀十二首 其十一","dynasty":"明代","writer":"陆深","content":"团扇情多咏未休，井梧何事强知秋。霜华先上双蓬鬓，壮气空馀独倚楼。\n\n谁复常何工荐士，徒闻李广不封侯。千寻铁锁如堪借，借与人间锁断愁。\n\n","type":[]}
{"_id":{"$oid":"5b9a1b99367d5c0f40d24384"},"title":"孤吟","dynasty":"明代","writer":"释函可","content":"空洞接混濛，其中有日月。古哲亲至前，万象森以列。\n\n草木共话言，死骨亦得活。明和春山晖，严凝洒冰雪。\n\n石池起层波，浩浩皆鲜血。鱼龙各生愁，方寸恣出没。\n\n点画入重玄，十指电光掣。星斗尽下来，八方不盈撮。\n\n倏忽天地冥，鬼神栖其穴。残魄静独抱，性光自相悦。\n\n此际吾不知，虽知不能说。\n\n","type":[]}
{"_id":{"$oid":"5b9a1b99367d5c0f40d24385"},"title":"寄庄将军","dynasty":"明代","writer":"程嘉燧","content":"僧榻书廊卧夕曛，兴来吟啸每过君。\n梅残烛烬疏窗雨，雪沍香浓小閤云。\n茶作松风先破睡，墨添山气待微醺。\n自从一别莲花府，月下笳箫忆共闻。","type":[]}
{"_id":{"$oid":"5b9a1b99367d5c0f40d24386"},"title":"顾钱塘德辉 其四","dynasty":"清代","writer":"严遂成","content":"枇杷雪罩桂天香，棋子丁丁落满堂。轧得凤头琴未了，蟠桃手夺紫丝囊。\n\n","type":[]}
{"_id":{"$oid":"5b9a1b99367d5c0f40d24387"},"title":"月下口占二首 其二","dynasty":"明代","writer":"黄淳耀","content":"海上碧云尽，秋天开素屏。怀中馀綵笔，无处著丹青。\n\n","type":[]}
{"_id":{"$oid":"5b9a1b99367d5c0f40d24388"},"title":"赠刘相士","dynasty":"宋代","writer":"许棐","content":"满镜秋霜鬓影寒，此生堪笑复堪怜。烦君只相看书眼，更对青灯得几年。\n\n","type":[]}
{"_id":{"$oid":"5b9a1b99367d5c0f40d24389"},"title":"桃源洞 其三","dynasty":"宋代","writer":"左纬","content":"青山簇簇水湾湾，洞户应将玉锁关。饮罢出来红日晚，一声鸡犬悟人间。\n\n","type":[]}
{"_id":{"$oid":"5b9a1b99367d5c0f40d2438a"},"title":"天仙子 其九","dynasty":"清代","writer":"毛奇龄","content":"斑簟纹生双腕缬。梦中欲笑开娇靥。醒来记得许多情，檀兽爇。\n\n钗燕热。侍婢相看那能说。\n\n","type":[]}
{"_id":{"$oid":"5b9a1b99367d5c0f40d2438b"},"title":"永和放舡二首","dynasty":"宋代","writer":"杨万里","content":"永和不到又经秋，淡日微风好放舟。\n最是可怜江上路，人来人去几时休。","type":[]}
{"_id":{"$oid":"5b9a1b99367d5c0f40d2438c"},"title":"题倪元镇画二首 其一","dynasty":"元代","writer":"郯韶","content":"断霭生春树，微茫隔远汀。梁溪新月上，照见惠山青。\n\n","type":[]}
{"_id":{"$oid":"5b9a1b99367d5c0f40d2438d"},"title":"水浅舟滞解闷十绝 其七","dynasty":"宋代","writer":"郑獬","content":"酒徒不复少年时，白发狂歌亦未衰。更与春风酬一醉，好花犹有两三枝。\n\n","type":[]}
{"_id":{"$oid":"5b9a1b9a367d5c0f40d2438e"},"title":"答吕老","dynasty":"近代","writer":"杨民仁","content":"海棠八句未留名，为有闲人慕俊英。此日江城欢聚后，不关情处总关情。\n\n","type":[]}
{"_id":{"$oid":"5b9a1b9b367d5c0f40d2438f"},"title":"和刘后村梅花绝句","dynasty":"宋代","writer":"黄珩","content":"丰钟逐散晓云遮，我欲伸冤玉帝家。\n青女一身都是胆，年年随下月偷花。","type":[]}
{"_id":{"$oid":"5b9a1b9b367d5c0f40d24390"},"title":"桃花菊","dynasty":"宋代","writer":"李新","content":"秋雨秋风夜，闲为桃菊吟。\n任香飘涧水，回翠入篱金。\n苦李自胡越，幽兰初腹心。\n故山千里外，回首暝烟深。","type":[]}
{"_id":{"$oid":"5b9a1b9b367d5c0f40d24391"},"title":"与杨如愚四首 其一","dynasty":"宋代","writer":"陈渊","content":"文章初不计工拙，言语何常识重轻。不向故人齐物我，一生怀抱为谁倾。\n\n","type":[]}
{"_id":{"$oid":"5b9a1b9b367d5c0f40d24392"},"title":"送弟叔永如太仓次张叔亨韵","dynasty":"明代","writer":"梁储","content":"太仓何止万人家，民俗从来雅好华。盍向闾阎求吉士，莫令纯朴弃天涯。\n\n橙黄合擢高秋实，菊落仍餐最晚花。□□□□□□□，临岐重叠拜新嘉。\n\n","type":[]}
{"_id":{"$oid":"5b9a1b9b367d5c0f40d24393"},"title":"石壁泉","dynasty":"宋代","writer":"熊禾","content":"一滴流浆石骨穿，于今一掬扫炎氛。\n鹤仙业已成陈迹，瀑布声中隐剑痕。","type":[]}
{"_id":{"$oid":"5b9a1b9b367d5c0f40d24394"},"title":"病中闻己儿游张公洞占寄","dynasty":"明代","writer":"皇甫汸","content":"名山探尽赋难成，卧病江淹减笔精。见说灵光将属草，童心亦自有高情。\n\n","type":[]}
{"_id":{"$oid":"5b9a1b9b367d5c0f40d24395"},"title":"南乡子 题陈莲汀疏香清影，是其亡姬吴氏照也","dynasty":"清代","writer":"钱斐仲","content":"往事付朝云。惹取愁霜染鬓新。最是画帘垂细雨，黄昏。\n\n翠羽啁啾独掩门。\n\n明月认前身。一段冰绡渍泪痕。只有真真呼不起，伤神。\n\n竹外疏花又返魂。\n\n","type":[]}
{"_id":{"$oid":"5b9a1b9b367d5c0f40d24396"},"title":"句","dynasty":"宋代","writer":"李邴","content":"柳老抛绵后，梅酸著骨时。","type":[]}
{"_id":{"$oid":"5b9a1b9b367d5c0f40d24397"},"title":"二月二十四夜长安母家听雨 其二","dynasty":"当代","writer":"卢青山","content":"茫茫春宿夜，切切雨来时。顾壁陈众杂，倒乱旧橱帷。\n\n雨既不可睹，唯以听成痴。缅知天远黑，万里绕四围。\n\n湘灵低有瑟，嘈嘈渐成吹。刀风当暗运，达旷复入微。\n\n众窍和仍稳，匀弱无稍颓。不能急如鼓，涓涓略如丝。\n\n玄音昧渺窈，莫识其所之。恍恍若有至，旋觉还自疑。\n\n容或悄入梦，梦实无可期。久坐抚衣冷，似丧似沉思。\n\n丧者吾丧我，思者不可知。四顾凄且寂，无语泪沾衣。\n\n","type":[]}
{"_id":{"$oid":"5b9a1b9c367d5c0f40d24398"},"title":"仙人词（三首）","dynasty":"明代","writer":"刘基","content":"上帝宸居俨肃森，九关虎豹立崟崟。\n群龙自有三珠树，不见扶桑水浅深。","type":[]}
{"_id":{"$oid":"5b9a1b9c367d5c0f40d24399"},"title":"木兰花 趵突泉","dynasty":"清代","writer":"陈曾寿","content":"清泠一勺轻千里，倦客劳尘聊与洗。沉吟秋柳试春茶，桑苧风流难再拟。\n\n小瓯还瀹明窗底，何限林泉潇洒意。不妨风味似江南，但莫石头城下水。\n\n","type":[]}
{"_id":{"$oid":"5b9a1b9c367d5c0f40d2439a"},"title":"除夕独游大观楼","dynasty":"近代","writer":"施蛰存","content":"楼外楼空游客稀，老夫策杖独依依。城中儿女喧分岁，日下倭夷正合围。\n\n入洛士衡非得计，去家元节总思归。萧寥一段残年意，伴取西山冷翠微。\n\n","type":[]}
{"_id":{"$oid":"5b9a1b9c367d5c0f40d2439b"},"title":"送淡公 其十二","dynasty":"唐代","writer":"孟郊","content":"诗人苦为诗，不如脱空飞。一生空鷕气，非谏复非讥。\n\n脱枯挂寒枝，弃如一唾微。一步一步乞，半片半片衣。\n\n倚诗为活计，从古多无肥。诗饥老不怨，劳师泪霏霏。\n\n","type":[]}
{"_id":{"$oid":"5b9a1b9c367d5c0f40d2439c"},"title":"送邵安石及第归连州觐省","dynasty":"唐代","writer":"曹松","content":"及第兼归觐，宜忘涉驿劳。青云重庆少，白日一飞高。 \n 转楚闻啼狖，临湘见叠涛。海阳沈饮罢，何地佐旌旄。","type":[]}
{"_id":{"$oid":"5b9a1b9c367d5c0f40d2439d"},"title":"丁酉重九日宿顺昌步云阁绝句七首呈味道明府","dynasty":"宋代","writer":"刘克庄","content":"老子痴顽耐远游，平生腹不贮闲愁。\n今年天赐登高地，身在云峰最上头。","type":[]}
{"_id":{"$oid":"5b9a1b9c367d5c0f40d2439e"},"title":"杂诗 其一","dynasty":"清代","writer":"郑孝胥","content":"露气泠泠琐碎金，初阳到地又穿林。南趋新笋浑无数，不觉苍苔一径深。\n\n","type":[]}
{"_id":{"$oid":"5b9a1b9c367d5c0f40d2439f"},"title":"次韵方平见寄","dynasty":"宋代","writer":"释道潜","content":"黄花弄色近重阳，山果红梨迥得霜。节物撩人兴不浅，交情如子味何长。\n\n终期雾豹栖岩穴，且作宾鸿寄野塘。它日西湖能过我，胡麻供饭煮芹香。\n\n","type":[]}
{"_id":{"$oid":"5b9a1b9c367d5c0f40d243a0"},"title":"题徐幼文画次高季迪张来仪韵","dynasty":"明代","writer":"王汝玉","content":"云生疏林晚，花落空山春。裴佪林下路，惆怅山中人。\n\n","type":[]}
{"_id":{"$oid":"5b9a1b9c367d5c0f40d243a1"},"title":"毛诗 小星","dynasty":"宋代","writer":"陈普","content":"名分存存不敢忘，衾裯来往几星光。尊卑高下虽天秩，小纪终须属大纲。\n\n","type":[]}
{"_id":{"$oid":"5b9a1b9d367d5c0f40d243a2"},"title":"入纳溪二首 其一","dynasty":"明代","writer":"周瑛","content":"两岸青山合，一溪春水深。兰桡须慢拨，处处可娱心。\n\n","type":[]}
{"_id":{"$oid":"5b9a1b9e367d5c0f40d243a3"},"title":"嬉春曲和黄泰泉四首 其二","dynasty":"明代","writer":"黄衷","content":"飞觞流水泛春矶，清晓初回小猎旗。旭日有光迎落絮，东风无力控游丝。\n\n兴酣翠幔襟芗满，舞罢红筵步锦移。谁道云鬟萧瑟近，城中犹自远山眉。\n\n","type":[]}
{"_id":{"$oid":"5b9a1b9e367d5c0f40d243a4"},"title":"静宜园二十八景诗 其十八 玉乳泉","dynasty":"清代","writer":"弘历","content":"乍可微风拂，偏宜皎月涵。西湖不千里，当境即三潭。\n\n演漾冈峦影，卷舒晴雨岚。灵源何处是，一脉试寻探。\n\n","type":[]}
{"_id":{"$oid":"5b9a1b9e367d5c0f40d243a5"},"title":"昭台怨二首","dynasty":"明代","writer":"魏学礼","content":"别馆芙蓉暗，闲房翡翠寒。\n漏催千夜尽，宫锁一春残。\n芳岁惊流水，容华泣楚兰。\n谁怜愁坐意，新月在楼端。","type":[]}
{"_id":{"$oid":"5b9a1b9e367d5c0f40d243a6"},"title":"荼蕊花","dynasty":"宋代","writer":"宋祁","content":"媚丛无奈密，柔蔓不胜长。\n非邻粉自白，似侠骨中香。\n不分樱桃艳，名先播乐章。","type":[]}
{"_id":{"$oid":"5b9a1b9e367d5c0f40d243a7"},"title":"望永安县诸山","dynasty":"明代","writer":"屈大均","content":"紫帘将白叶，双嶂隐藤萝。欲雨阴霞起，先秋暑气过。\n\n水嫌琴口小，山爱髻鬟多。明上乌禽岭，当如瀑布何。\n\n","type":[]}
{"_id":{"$oid":"5b9a1b9e367d5c0f40d243a8"},"title":"泖口跨塘桥吊黄门陈卧子先生","dynasty":"明代","writer":"屈大均","content":"舟出吴淞烟水遥，黄门怀石此塘桥。三闾日月光相映，一剑乾坤恨未消。\n\n泖口莼鲈淹过客，云间风雅忆先朝。惭予后死空词赋，惯向江南放大招。\n\n","type":[]}
{"_id":{"$oid":"5b9a1b9e367d5c0f40d243a9"},"title":"秋雨同子直","dynasty":"明代","writer":"王夫之","content":"秋阴何来飞雨淙，杜陵叹之后尧江。井桐已落不知数，水鸟无愁聊自双。\n\n游屐几曾过柳岸，青尊只少对兰缸。犹传锦字开幽独，湿月穿云上小窗。\n\n","type":[]}
{"_id":{"$oid":"5b9a1b9e367d5c0f40d243aa"},"title":"送殿干谯公暂归莆田","dynasty":"宋代","writer":"曹勋","content":"暂辍京尘扰扰间，一鞭行色冒春寒。\n梅花细雨资能赋，野水遥山好据鞍。\n引道颇闻辞魏阙，觅官况可近长安。\n掀髯西笑归宜早，应及莆闽荔子丹。","type":[]}
{"_id":{"$oid":"5b9a1b9e367d5c0f40d243ab"},"title":"玄译观二首 其一","dynasty":"明代","writer":"黎贞","content":"舟过白沙驿，地转玄译湾。神仙境内境，烟霞山外山。\n\n星坛白日静，石室松风寒。鸣蜩号复止，老鹤去又还。\n\n忆昔旌阳令，威灵动尘寰。神剑斩蛟鳄，至今锁玄关。\n\n我有山水趣，视之自怡颜。停舟泊崖下，聊以一跻攀。\n\n","type":[]}
{"_id":{"$oid":"5b9a1b9f367d5c0f40d243ac"},"title":"饯乡守宋监丞二首 其二","dynasty":"宋代","writer":"刘克庄","content":"牛屋渔矶在履封，晚将身世托春风。荒原拾穗谁怜我，小队寻花屡屈公。\n\n耄有须眉如盖老，衰无歌诵美文翁。明时各遂飞潜性，去矣鞭鸾碧落中。\n\n","type":[]}
{"_id":{"$oid":"5b9a1b9f367d5c0f40d243ad"},"title":"初冬小园寓目","dynasty":"宋代","writer":"张耒","content":"独树翘寒色，闲云澹落晖。\n新霜黄菊重，久雨翠梧稀。\n暝雀鸣还啄，高乌定更飞。\n敝貂犹故在，卒岁免无衣。","type":[]}
{"_id":{"$oid":"5b9a1b9f367d5c0f40d243ae"},"title":"极相思","dynasty":"清代","writer":"曹慎仪","content":"韶华愁度年年。都付断肠笺。几时得共，玉枰金盏，月底花边。\n\n香冷屏空心更怯，最恓惶、病起灯前。一点柔魂，十分瘦影，知倩谁怜。\n\n","type":[]}
{"_id":{"$oid":"5b9a1b9f367d5c0f40d243af"},"title":"代札寄张建辉老师二首 其二","dynasty":"当代","writer":"卢青山","content":"平生自笑半非人，仿佛千年谪客身。吟啸生涯差可比，屠沽小子讵为邻。\n\n挂松衣袂如悬帜，卧石杯壶胜列兵。待有长言和兽语，低低莫与世人听。\n\n","type":[]}
{"_id":{"$oid":"5b9a1b9f367d5c0f40d243b0"},"title":"红梅","dynasty":"宋代","writer":"蔡沈","content":"一树芳菲露短墙，彩霞千缕带斜阳。\n东君赋予知何意，剩与胭脂使嗇香。","type":[]}
{"_id":{"$oid":"5b9a1b9f367d5c0f40d243b1"},"title":"咏儒释道三教总赠程洁庵：儒理十五首 其五 惟精惟一","dynasty":"元代","writer":"李道纯","content":"天心体用妙玄机，舍妄从真便造微。精义入神惟定一，功深力到达希夷。\n\n","type":[]}
{"_id":{"$oid":"5b9a1b9f367d5c0f40d243b2"},"title":"赋得千山红树送姚园客还闽 其二","dynasty":"明代","writer":"潘之恒","content":"落叶萧萧路，秋风湖上波。到家红树少，不怨客愁多。\n\n","type":[]}
{"_id":{"$oid":"5b9a1b9f367d5c0f40d243b3"},"title":"和裴少府怀京兄弟","dynasty":"唐代","writer":"皎然","content":"宦游三楚外，家在五陵原。凉夜多归梦，秋风满故园。 \n 北书无远信，西候独伤魂。空念青门别，殷勤岐路言。","type":[]}
{"_id":{"$oid":"5b9a1b9f367d5c0f40d243b4"},"title":"又雪同欧子直","dynasty":"明代","writer":"王夫之","content":"溪边林外转霏微，几处新莺禁不飞。即次青春欺白发，丁宁酒力试寒威。\n\n连天朔雪悲明月，昨日西清忆落晖。为报春光多蕴藉，来朝一倍报芳霏。\n\n","type":[]}
{"_id":{"$oid":"5b9a1b9f367d5c0f40d243b5"},"title":"止所吴公挽歌辞 其一","dynasty":"宋代","writer":"方凤","content":"岳岳文豪共识名，归来风月恣弹评。竹阶过鹤窥棋局，花院流莺和乐声。\n\n灯酌萧閒期郑老，盆歌疏达慕庄生。何来排闼绯衣召，天上楼传白玉成。\n\n","type":[]}
{"_id":{"$oid":"5b9a1ba0367d5c0f40d243b6"},"title":"杪冬登玉川门 其一","dynasty":"明代","writer":"释今严","content":"才过粤岭已闻名，漱石空怀两载情。乘兴顿忘冰雪色，望来渐觉骨神清。\n\n嵯峨石势危城出，澎湃溪声春雨平。心目屡分无可似，寒灯疏磬月微明。\n\n","type":[]}
{"_id":{"$oid":"5b9a1ba0367d5c0f40d243b7"},"title":"十蒸","dynasty":"明代","writer":"释函是","content":"山径横斜好共僧，孤云野鹤碧崚嶒。相看石上寒如此，坐到花残春未曾。\n\n澹影情疏应似我，晓风人外若为朋。纸窗竹屋凄清处，一片禅心不可胜。\n\n","type":[]}
{"_id":{"$oid":"5b9a1ba1367d5c0f40d243b8"},"title":"春日游读书山怀元遗山先生四首 其三","dynasty":"清代","writer":"朱云骏","content":"性正气亦正，跌荡雄幽并。声名世耳食，知己惟一兄。\n\n四十五年闲，毁誉何轰轰。习俗安污流，所葆遂不贞。\n\n锱铢较利害，俯仰随重轻。所以贵壁立，君子岂好争。\n\n","type":[]}
{"_id":{"$oid":"5b9a1ba1367d5c0f40d243b9"},"title":"拟古三首 其一","dynasty":"明代","writer":"黎景义","content":"沼下鸳鸯鸟，双居殊可怜。楼中佳丽人，独坐惜韶年。\n\n忆年十四五，与君相周旋。朝和鸡鸣诗，夕调凤曲弦。\n\n岂知顷刻欢，一别判两天。罗衣日以故，芳草日以鲜。\n\n仳离望云汉，修阻怨山川。桑弧志四方，知君未返辕。\n\n安得奇肱车，随风至君前。\n\n","type":[]}
{"_id":{"$oid":"5b9a1ba1367d5c0f40d243ba"},"title":"昔陈北山赵南塘二老各有观物十咏笔力高妙暮","dynasty":"宋代","writer":"刘克庄","content":"绛帕妖方士，青襟小茂才。\n集瓜讥汝否，止棘刺谁哉。\n倏忽寻声去，曾无濯足来。\n吾衰臂力短，驱去复飞回。","type":[]}
{"_id":{"$oid":"5b9a1ba1367d5c0f40d243bb"},"title":"奉陪郑驸马韦曲二首 其一","dynasty":"唐代","writer":"杜甫","content":"韦曲花无赖，家家恼杀人。绿尊虽尽日，白发好禁春。\n\n石角钩衣破，藤枝刺眼新。何时占丛竹，头戴小乌巾。\n\n","type":[]}
{"_id":{"$oid":"5b9a1ba1367d5c0f40d243bc"},"title":"鲁少卿挽章","dynasty":"宋代","writer":"吕祖谦","content":"庆源衮衮接天流，老桂传香次第秋。\n人物西都九卿选，光华南国十州游。\n翛然径下滕王阁，已矣长怀范蠡舟。\n身后楚骚谁著录，灵光旧草合兼收。","type":[]}
{"_id":{"$oid":"5b9a1ba1367d5c0f40d243bd"},"title":"赠萧莲卿女史","dynasty":"清代","writer":"许南英","content":"旧闻林子语，空谷有婵娟。犹带看花眼，来吟咏絮篇。\n\n赏心能有几？觌面竟无缘！悟得生公法，毋为色相牵。\n\n","type":[]}
{"_id":{"$oid":"5b9a1ba1367d5c0f40d243be"},"title":"歌寄留英禅德","dynasty":"宋代","writer":"释重显","content":"当时临际辞黄檗，或指河南或河北。英禅此日下中峰，机案曾焚笑仍则。\n\n九包一角惭称瑞，导月观星亦非意。争似韶阳振古风，半途未肯还希冀。\n\n归去来，归去来，飞泉浩浩声如雷。\n\n","type":[]}
{"_id":{"$oid":"5b9a1ba1367d5c0f40d243bf"},"title":"自叙","dynasty":"宋代","writer":"蔡槃","content":"江湖间步几经年，穷似襄阳孟浩然。\n折简为求僧舍茗，典衣因欠酒家钱。\n真情尽向诗中见，归梦常于枕上圆。\n世路风波深可畏，结茅何日遂归田。","type":[]}
{"_id":{"$oid":"5b9a1ba2367d5c0f40d243c0"},"title":"儿子以诗酒送文伯起既而复继三诗予喜其用韵颇工为和五首 其三","dynasty":"金朝","writer":"王寂","content":"樽酒但能供北海，渔蓑安用钓西周。七言五字得谁髓，老杜工部韦苏州。\n\n","type":[]}
{"_id":{"$oid":"5b9a1ba2367d5c0f40d243c1"},"title":"放言五首 其四","dynasty":"清代","writer":"王松","content":"问天屈子离骚赋，斫地王郎托醉歌。东国圣师西国佛，南山鸟避北山罗。\n\n云深易觅还魂草，风劲难兴止水波！受辱不须逃胯下，无双品自引萧何。\n\n","type":[]}
{"_id":{"$oid":"5b9a1ba2367d5c0f40d243c2"},"title":"浮生杂咏八十首 其二十四","dynasty":"近代","writer":"施蛰存","content":"鹅笼蚁穴事荒唐，红线黄衫各擅场。堪笑冬烘子不语，传奇志怪亦文章。\n\n","type":[]}
{"_id":{"$oid":"5b9a1ba2367d5c0f40d243c3"},"title":"丰年谣五首 其五","dynasty":"宋代","writer":"王炎","content":"稻如马尾覆沟塍，桑柘阴中鸡犬鸣。收穫登场便无事，输租人不入州城。\n\n","type":[]}
{"_id":{"$oid":"5b9a1ba2367d5c0f40d243c4"},"title":"临江仙 题山园遥青阁","dynasty":"清代","writer":"唐元观","content":"野径苔荒客少到，双扉春昼常关。朱栏曲曲水流湾。\n\n莺啼修竹里，犬吠白云间。\n\n远翠飞来白似练，望中碧浪青山。桃花烂漫竹成斑，杖藜沽酒出，麋鹿采芝还。\n\n","type":[]}
{"_id":{"$oid":"5b9a1ba2367d5c0f40d243c5"},"title":"齐天乐·吴山望隔江霁雪","dynasty":"清代","writer":"厉鹗","content":"瘦筇如唤登临去，江平雪晴风小。湿粉楼台，酽寒城阙，不见春红吹到。徽茫越峤，但半沍云根，半销沙草。为问鸥边，而今可有晋时棹？\n清愁几番自遣，故人稀笑语，相忆多少！寂寂寥寥，朝朝暮暮，吟得梅花俱恼。将花插帽，向第一峰头，倚空长啸。忽展斜阳，玉龙天际绕。","type":["写景","抒情","怀人","友人"]}
{"_id":{"$oid":"5b9a1ba2367d5c0f40d243c6"},"title":"金陵篇用李空同汉京篇韵","dynasty":"明代","writer":"龚鼎孳","content":"六代丛金粉，千门艳绮罗。笙歌横玉阙，楼阁傍银河。\n\n银河玉阙伤心丽，垂柳曾笼王谢第。朱门双燕自翩跹，琼树三山空掩蔽。\n\n杜鹃春望隔天津，璧月临春更有人。羽书禁闼床皆满，祠庙青溪祷不神。\n\n相府衙兵森子弟，戟门夜识金银气。秦宫貂珥逼将军，李广戈矛偿醉尉。\n\n夕烽飞过广陵城，小队传呼宫辇行。官里别驱黄幄去，六军亲倒翠旗迎。\n\n帘前墨敕夸行在，河上楼船陨将星。幡出石头王迹地，表书铁券世家名。\n\n繁华久触高明忌，满目新亭人似寐。长堑偏容鼓角过，斜阳最耐兴亡事。\n\n台城白日乱鸦号，复道香尘长野蒿。宝钿妆成云易散，珠扉花冷月空高。\n\n世事从来多反覆，沧桑眼底翻陵谷。当年刀笔太纵横，此日风云纷角逐。\n\n金陵萧瑟剧堪怜，旧内钟山本接连。不见五陵裘马外，麒麟还对玉衣眠。\n\n","type":[]}
{"_id":{"$oid":"5b9a1ba2367d5c0f40d243c7"},"title":"舟次吉溪","dynasty":"宋代","writer":"白玉蟾","content":"十年三过吉溪滩，想被溪梅笑往还。\n尘暗壁间题迹旧，满斟杯酒慰寒山。","type":[]}
{"_id":{"$oid":"5b9a1ba2367d5c0f40d243c8"},"title":"一电四首 其四","dynasty":"近代","writer":"连横","content":"捭閤纵横说异同，那堪一国实三公。十年豹变藏妖雾，万里鹏抟待好风。\n\n功首罪魁今已定，圣人大盗本相通。白鱼朱鸟荒唐事，莫再吹来劫火红。\n\n","type":[]}
{"_id":{"$oid":"5b9a1ba2367d5c0f40d243c9"},"title":"善哉行","dynasty":"魏晋","writer":"曹睿","content":"赫赫大魏。王师徂征。冒暑讨乱。振耀威灵。泛舟黄河。\n\n随波潺湲。通渠回越。行路绵绵。彩旄蔽日。旗旒翳天。\n\n淫鱼瀺灂。游戏深渊。唯塘泊。从如流。不为单。握扬楚。\n\n心惆怅。歌采薇。心绵绵。在淮淝。愿君速节早旋归。\n\n","type":[]}
{"_id":{"$oid":"5b9a1ba3367d5c0f40d243ca"},"title":"留别诸子还山 其一","dynasty":"明代","writer":"成鹫","content":"行行且莫怅离群，笑指前山日欲曛。此际谁为当去客，及时犹得少迟君。\n\n归僧箬笠全冲雪，老我茅堂半住云。别后故交劳远梦，夜钟无计遣相闻。\n\n","type":[]}
{"_id":{"$oid":"5b9a1ba3367d5c0f40d243cb"},"title":"题松窗听雪卷","dynasty":"明代","writer":"史谨","content":"六出随风散紫冥，庭前俄失万松青。疏帘堕影觉微响，落叶有声无此清。\n\n万虑已空心似水，一尘不染色铺琼。晚来听罢呼童扫，要把长镵取茯苓。\n\n","type":[]}
{"_id":{"$oid":"5b9a1ba4367d5c0f40d243cc"},"title":"狮峰寺次景澄韵","dynasty":"明代","writer":"何乔新","content":"象宇临幽境，猊峰竦异形。松云侵榻冷，竹露堕衣青。\n\n唳鹤惊晨鼓，啼莺乱昼铃。停车问民瘼，凄楚不堪听。\n\n","type":[]}
{"_id":{"$oid":"5b9a1ba4367d5c0f40d243cd"},"title":"吴亚森[忠匡]出纸索书余诗","dynasty":"当代","writer":"钱钟书","content":"吴生好古亲风雅，翰墨淋漓乞满家。\n见役吾非能事者，赏音子别会心耶。\n声如蚓出诗纤弱，迹比鸦涂字侧斜。\n也自千金珍敝帚，不求彩笔写簪花。","type":[]}
{"_id":{"$oid":"5b9a1ba4367d5c0f40d243ce"},"title":"探梅 其一","dynasty":"宋代","writer":"韩淲","content":"探梅山路一杯亭，日澹风微远霭生。莫问古来寻古话，只知春近赏春情。\n\n几枝冷蕊吟方见，一点疏花画不成。我挟两儿同二友，老年酒外更何营。\n\n","type":[]}
{"_id":{"$oid":"5b9a1ba4367d5c0f40d243cf"},"title":"戏綵堂","dynasty":"明代","writer":"解缙","content":"春风庭砌长兰苕，堂上慈亲冠凤翘。綵服尊前映朝日，回銮紫诰下青霄。\n\n","type":[]}
{"_id":{"$oid":"5b9a1ba4367d5c0f40d243d0"},"title":"西园雅集作 其四","dynasty":"清代","writer":"丘逢甲","content":"天上文昌气似珠，吟声万里合笙竽。黔云台雨姑苏月，写入西园雅集图。\n\n","type":[]}
{"_id":{"$oid":"5b9a1ba4367d5c0f40d243d1"},"title":"颂古十首","dynasty":"宋代","writer":"释普岩","content":"如是如何下法眼，蓦然突出破沙盆。\n依稀渭北春天树，仿佛江东日暮云。","type":[]}
{"_id":{"$oid":"5b9a1ba4367d5c0f40d243d2"},"title":"司徒工开府韩国富公挽辞四首","dynasty":"宋代","writer":"司马光","content":"天佑休明祚，时生俊杰臣。\n贤科首多士，宰府泽生民。\n焕烂三台正，冲融四海春。\n欲知甄冶力，试问白头人。","type":[]}
{"_id":{"$oid":"5b9a1ba4367d5c0f40d243d3"},"title":"太岳仙宫七咏 其六 遇真","dynasty":"明代","writer":"黎民表","content":"手把丹书侍玉宸，紫髯萧洒出风尘。青羊化后犹存石，白鹤归来尚幻身。\n\n药市当年曾隐姓，花源今日正迷津。可怜物色先朝事，应为苍生访隐沦。\n\n","type":[]}
{"_id":{"$oid":"5b9a1ba5367d5c0f40d243d4"},"title":"同子永和贝元复春日韵 其一","dynasty":"宋代","writer":"李洪","content":"平生身计拙如鸠，更向周南怨滞留。无奈春风欺客病，蕙兰狼籍伴牢愁。\n\n","type":[]}
{"_id":{"$oid":"5b9a1ba5367d5c0f40d243d5"},"title":"回銮作","dynasty":"清代","writer":"弘历","content":"榆柳青青驿路宽，新黄旧绿解迎銮。却思塞上风霜景，似展关仝画里看。\n\n","type":[]}
{"_id":{"$oid":"5b9a1ba5367d5c0f40d243d6"},"title":"春夜世立携客过访息庐 其一","dynasty":"明代","writer":"李之世","content":"春光已过半，林卧未知春。闭户殊无趣，逢君最快人。\n\n敲诗釐韵谱，品水集茶宾。晏坐林方寂，潮声到耳新。\n\n","type":[]}
{"_id":{"$oid":"5b9a1ba5367d5c0f40d243d7"},"title":"宿山寺思归","dynasty":"唐代","writer":"李端","content":"僧房秋雨歇，愁卧夜更深。欹枕闻鸿雁，回灯见竹林。 \n 归萤入草尽，落月映窗沉。拭泪无人觉，长谣向壁阴。","type":[]}
{"_id":{"$oid":"5b9a1ba5367d5c0f40d243d8"},"title":"吉林成淡堪龙沙感事诗遗墨乃易箦前所作其子属题二首 其二","dynasty":"清代","writer":"夏孙桐","content":"兴山黑水旧岩畺，翻近他人卧榻旁。谁解绸缪思未雨，伊川一叹早神伤。\n\n","type":[]}
{"_id":{"$oid":"5b9a1ba5367d5c0f40d243d9"},"title":"抵黄州","dynasty":"清代","writer":"祖之望","content":"百八江程一日驰，蒲帆叶叶渚风吹。三年再作黄州客，千里来参玉版师。\n\n西塞鱼肥新涨落，东坡草长旧矶移。中流叠鼓鸣笳处，赤壁城头日暮时。\n\n","type":[]}
{"_id":{"$oid":"5b9a1ba5367d5c0f40d243da"},"title":"正月初四日听新乐成绝句 其三","dynasty":"宋代","writer":"张镃","content":"呜呜胡笛鹧鸪声，三叠鸣鼍舞袖轻。灯市花村旧欢醉，如今自厌邈无情。\n\n","type":[]}
{"_id":{"$oid":"5b9a1ba5367d5c0f40d243db"},"title":"书怀四绝 其三","dynasty":"明代","writer":"王世贞","content":"早闻金印出长安，诸将人人拟筑坛。却向乐通侯馆去，玉关双鬓不胜寒。\n\n","type":[]}
{"_id":{"$oid":"5b9a1ba5367d5c0f40d243dc"},"title":"题十二兄野堂","dynasty":"宋代","writer":"韩元吉","content":"少年行乐记乡关，月渚霞洲一梦间。\n为爱轩窗临野水，只疑风景是家山。\n荷香柳影情偏厚，竹色松声意自閒。\n堪笑主翁持节手，却来垂钓傍苍湾。","type":[]}
{"_id":{"$oid":"5b9a1ba5367d5c0f40d243dd"},"title":"挽黄承事三首 其二","dynasty":"宋代","writer":"廖行之","content":"不用籯金侈厚藏，无烦农圃富耕桑。一经父子韦编训，馀庆阶庭玉树芳。\n\n道义固堪绵有后，功名浑把付诸郎。他年窦桂诜诜报，当信于今种德香。\n\n","type":[]}
{"_id":{"$oid":"5b9a1ba6367d5c0f40d243de"},"title":"《绮疏遗恨》之尺","dynasty":"明代","writer":"唐寅","content":"佛说空虚也可量，虚空比恨恨还长；\n银花宝钿金星尺，认得纤纤十指香。","type":[]}
{"_id":{"$oid":"5b9a1ba6367d5c0f40d243df"},"title":"百字令 怀母氏故居","dynasty":"清代","writer":"范贞仪","content":"拈花弄蕊，记绿阴庭院，清幽如许。一带浓阴遮翠幕，绿映黛螺眉妩。\n\n红豆抛莺，春纨扑蝶，憨做娇儿女。珠帘晴卷，画堂春暖如雾。\n\n回首易换沧桑，而今重忆，总是伤情处。月转回廊花影飐，谁在儿家窗户。\n\n春草池边，可娱轩里，问东风谁主。铜仙多感，露和铅泪如注。\n\n","type":[]}
{"_id":{"$oid":"5b9a1ba6367d5c0f40d243e0"},"title":"宿瓢城僧舍","dynasty":"清代","writer":"沈梧","content":"孤灯人意懒，暮鼓带愁声。寂寞关山梦，超然世俗情。\n\n西风深院树，凉月古瓢城。怊怅江南侣，飘零怨北征。\n\n","type":[]}
{"_id":{"$oid":"5b9a1ba7367d5c0f40d243e1"},"title":"古言","dynasty":"先秦","writer":"佚名","content":"墙有耳。伏寇在侧。","type":[]}
{"_id":{"$oid":"5b9a1ba7367d5c0f40d243e2"},"title":"次韵苏守金橘","dynasty":"宋代","writer":"陈棣","content":"孤根移植自秋山，长养潜私刺史天。\n青女染成金色浅，冯夷剖出蚌胎圆。\n惭非甘吉曾同传，耻与杨卢议并肩。\n况有词章传乐府，佳名从此入新编。","type":[]}
{"_id":{"$oid":"5b9a1ba7367d5c0f40d243e3"},"title":"寄芝云亭主人","dynasty":"明代","writer":"顾敬","content":"云暖幽亭长紫芝，昔年曾许鹤来期。\n短筇空倚清江上，满目春愁两鬓丝。","type":[]}
{"_id":{"$oid":"5b9a1ba7367d5c0f40d243e4"},"title":"广陵城（一作孟迟诗）","dynasty":"唐代","writer":"赵嘏","content":"红映高台绿绕城，城边春草傍墙生。 \n 隋家不向此中尽，汴水应无东去声。","type":[]}
{"_id":{"$oid":"5b9a1ba7367d5c0f40d243e5"},"title":"棘闱事竣答别李士衡郡丞","dynasty":"明代","writer":"卢龙云","content":"西南天远净妖氛，佐郡风流此属君。刁斗村村秋里息，弦歌处处月中闻。\n\n识韩有客称司命，忆李他时隔论文。樽酒重逢殊未定，江东何地不停云。\n\n","type":[]}
{"_id":{"$oid":"5b9a1ba7367d5c0f40d243e6"},"title":"吴伯昭红莲绿幕图歌","dynasty":"元代","writer":"黄镇成","content":"乌君之山从西来，拔地万仞青崔嵬。划然磅礴下江浒，云麓隐隐栖楼台。\n\n上有飞萝罥挂古乔木，下有沧浪万顷青如苔。红莲绰约泛渚净，绿幕缥缈临湖开。\n\n云烟捲风岛屿没，窗户洗雨冰霜回。高人自是青云客，日向湖亭赏山色。\n\n昔年走马踏红尘，射杀南山双白额。今日纶巾羽扇閒，独面清泠饮冰蘖。\n\n壶箭收投胜负空，棋枰罢局机筹息。延陵公子昔称贤，画手复见今道玄。\n\n有声之画宜诗篇，为子作歌将画传。\n\n","type":[]}
{"_id":{"$oid":"5b9a1ba7367d5c0f40d243e7"},"title":"文石渔家","dynasty":"明代","writer":"王恭","content":"海国春鸿外，人烟尽木乡。潮生孤屿没，月出白沙凉。\n\n夜火邻鲛室，云帆拂蛎房。从来少耕种，辛苦坐沧浪。\n\n","type":[]}
{"_id":{"$oid":"5b9a1ba8367d5c0f40d243e8"},"title":"题李文则画四首 其二 苏公赤壁","dynasty":"明代","writer":"张以宁","content":"赤壁江寒叶渐稀，黄泥坂静露斜飞。洞箫声里当时月，应照十年化鹤归。\n\n","type":[]}
{"_id":{"$oid":"5b9a1ba8367d5c0f40d243e9"},"title":"题张宗苍山水画","dynasty":"清代","writer":"弘历","content":"搜题宗苍画，迩来略遍矣。盘中见是图，空白惜馀纸。\n\n觌面何处山，科头谁氏子。想彼有卓识，曰应隐於此。\n\n对之率尔言，思之至当理。\n\n","type":[]}
{"_id":{"$oid":"5b9a1ba8367d5c0f40d243ea"},"title":"和秦寿之喜雨","dynasty":"宋代","writer":"王之道","content":"云峰拥棱层，不动若顽石。\n追凉困无所，何当日云夕。\n挥箑汗如流，欲卧莫安席。\n云头从北来，微风动疏荻。\n滂沱一尺雨，旱魃惊辟易。\n巾屨获暂御，尊酒容复觅。\n谁怜贫长卿，空洞家四壁。\n熬熬炉炭中，万物同一息。\n明朝槁苗兴，农亩歌帝力。","type":[]}
{"_id":{"$oid":"5b9a1ba8367d5c0f40d243eb"},"title":"哭故相王文恪公二首 其一","dynasty":"清代","writer":"林则徐","content":"才锡元圭告禹功，公归遵渚咏飞鸿。休休岂屑争他技，蹇蹇俄惊失匪躬。\n\n下马有坟悲董相，只鸡无路奠桥公。伤心知己千行泪，洒向平沙大幕风！\n\n","type":[]}
{"_id":{"$oid":"5b9a1ba8367d5c0f40d243ec"},"title":"次韵高寿朋殿直喜雪 其二","dynasty":"宋代","writer":"释道潜","content":"挟风穿箔打窗纱，窗里人看窗外花。喷玉流珠君岂羡，从来自是五侯家。\n\n","type":[]}
{"_id":{"$oid":"5b9a1ba8367d5c0f40d243ed"},"title":"澄溪清隐图","dynasty":"明代","writer":"黎贞","content":"昔年少小耽嬉游，家君携我游冈州。冈州风景最奇胜，使我因之成久留。\n\n浔洋风高高百丈，群英拉我缘萝上。澄溪宛在金山阳，几欲寻幽不成往。\n\n归来城市惟梦思，寸心长挂金山涯。髫年之好别来久，至今郁郁嗟睽违。\n\n当时故旧多如雨，最爱澄溪李夫子。论交于我独忘年，况与家君素知己。\n\n闻君清隐澄溪头，虚檐曲槛临清流。当门一镜湛虚碧，清波不动长悠悠。\n\n兴来俯视真奇绝，云影天光共浮没。人间万类莫逃形，波底鱼龙见活泼。\n\n东风二月春正晴，绕堤碧柳啼金莺。闲同诗客觅佳句，更与渔人歌濯缨。\n\n濯缨歌声齐欸乃，万里乾坤一顾盻。瓮里香醪不用沽，溪头鲜鲤何须买。\n\n临溪脍鲜鲤，好友频相留。百年自得个中乐，一生不识人间忧。\n\n予爱李翁贤，复爱澄溪好。人生此乐真难逢，何须更觅蓬莱岛。\n\n谭君重姻义，索作澄溪诗。几回挥翰不敢赋，我才蹇劣将何为。\n\n共期泛扁舟，直抵金山曲。烦报澄溪清隐翁，早为开轩扫书屋。\n\n","type":[]}
{"_id":{"$oid":"5b9a1ba8367d5c0f40d243ee"},"title":"寄题洋川与可学士公园十七首 其九 过溪亭","dynasty":"宋代","writer":"吕陶","content":"野亭傍幽溪，从此过溪去。平日已忘机，沙鸥何必惧。\n\n","type":[]}
{"_id":{"$oid":"5b9a1ba8367d5c0f40d243ef"},"title":"登北固楼","dynasty":"元代","writer":"陈孚","content":"北固閒回首，荒城夕照中。烟光浮海阔，天影入楼空。\n\n星斗占吴分，江河见禹功。谁家两翁仲，无语立秋风。\n\n","type":[]}
{"_id":{"$oid":"5b9a1ba8367d5c0f40d243f0"},"title":"和文太尉第一无双绝句","dynasty":"宋代","writer":"苏颂","content":"未遂退休时望系，再烦居守主恩优。\n自缘齿德高群牧，须在山河最上流。","type":[]}
{"_id":{"$oid":"5b9a1ba8367d5c0f40d243f1"},"title":"楞枷山房二绝","dynasty":"宋代","writer":"洪咨夔","content":"八万猊床方丈室，九千书卷半边窗。\n儋翁句子无人问，流水泠泠度石矼。","type":[]}
{"_id":{"$oid":"5b9a1ba9367d5c0f40d243f2"},"title":"谢曹东圳跋吟卷","dynasty":"宋代","writer":"武衍","content":"十年湖海仰师儒，八斗衣传子建馀。袖里有诗须印證，句中无眼定趑趄。\n\n吹香玉唾清如许，刮膜金篦病已除。媪扇何曾求贵重，等閒中得会稽书。\n\n","type":[]}
{"_id":{"$oid":"5b9a1ba9367d5c0f40d243f3"},"title":"巫山一段云 庚子秋仲廪延道中","dynasty":"清代","writer":"周之琦","content":"野色侵衣袂，秋痕恼鬓丝。碧云无尽鸟飞迟。心事定谁知。\n\n忆别空馀梦，言归未有期。斜阳冉冉柳依依。长记出门时。\n\n","type":[]}
{"_id":{"$oid":"5b9a1ba9367d5c0f40d243f4"},"title":"留别成父弟以贫贱亲戚离为韵五首","dynasty":"宋代","writer":"赵蕃","content":"我家如陶舍，幼稚有盈室。\n汝家亦十口，持去何可得。\n嗟我寡兄弟，至此得无戚。\n虽尔敢或忘，呴濡期沫湿。","type":[]}
{"_id":{"$oid":"5b9a1ba9367d5c0f40d243f5"},"title":"重阳淳生日时年四十九矣","dynasty":"宋代","writer":"楼钥","content":"汝生四十九年春，犹记双亲喜得孙。\n当慕知非过能寡，敢言学易道弥尊。\n喜吾父子为知己，赖尔诗书遂满门。\n但得团栾长似此，年年萸菊醉清樽。","type":[]}
{"_id":{"$oid":"5b9a1baa367d5c0f40d243f6"},"title":"游罗浮四首 其二","dynasty":"明代","writer":"湛若水","content":"飞云渺渺来空洞，洞口桃花虚映红。瑶笛长吹千里月，霓裳轻飏五铢风。\n\n玉堂回首即天府，黄石归来是赤松。静啸空山人不见，石楼烟袅麻姑峰。\n\n","type":[]}
{"_id":{"$oid":"5b9a1baa367d5c0f40d243f7"},"title":"赋椿楸二树","dynasty":"宋代","writer":"邓深","content":"爱均召伯棠，名殊诸葛菜。\n轩槛顿辉光，东西相映带。\n此意存千年，其势当两大。\n梨枣况久生，於焉称内外。","type":[]}
{"_id":{"$oid":"5b9a1baa367d5c0f40d243f8"},"title":"粤州草堂春日试笔得歌字","dynasty":"明代","writer":"黎民表","content":"谢家宾从有羊何，春日池亭载酒过。紫气直从燕阙迥，青山还绕粤城多。\n\n花沾瑞露低唫幌，鸟啭芳林杂棹歌。闻道汉庭偏侧席，未须长恋钓鱼蓑。\n\n","type":[]}
{"_id":{"$oid":"5b9a1baa367d5c0f40d243f9"},"title":"哀魏方泉 其二","dynasty":"宋代","writer":"武衍","content":"诏下催归觐，人传便尹京。班才联从橐，庭忽舞铭旌。\n\n玉树悲中折，金丹圣莫生。泽多唯乳子，天道若无情。\n\n","type":[]}
{"_id":{"$oid":"5b9a1baa367d5c0f40d243fa"},"title":"和谢吏部铁字韵三十四首 其二","dynasty":"宋代","writer":"邓肃","content":"八斗一倾聊热耳，开匣时观三尺水。指天喝月使倒行，扬波直欲斩蛟子。\n\n安得知音吾党人，相看青眼不余嗔。笑驱八蛮有奇策，开怀聊与话诚真。\n\n可怜吐哺风流绝，乞巧未遑姑守拙。坐观明月侵虾蟆，空使玉川怀寸铁。\n\n","type":[]}
{"_id":{"$oid":"5b9a1baa367d5c0f40d243fb"},"title":"初归","dynasty":"明代","writer":"高材","content":"照眼芙蕖薄宦回，欢迎稚子驾船来。携亲不敢携鱼鲊，裕后何妨剩砚台。\n\n漫说风波满平地，且呼朋旧共深杯。酒酣拔剑婆娑舞，自笑丹心老未灰。\n\n","type":[]}
{"_id":{"$oid":"5b9a1bab367d5c0f40d243fc"},"title":"恭王旧邸萃锦园海棠最盛心畬王孙数约看花至今岁始得践适值歇枝春寒花迟小萼而已","dynasty":"清代","writer":"陈曾寿","content":"台蚀朱栏水渴池，曲深萝径隐秾姿。晚春风日犹凄冷，绝世芳菲费护持。\n\n曾是忧勤疏胜事，只今追赏异清时。爇天香烬难通奏，烂漫催开傥待诗。\n\n","type":[]}
{"_id":{"$oid":"5b9a1bab367d5c0f40d243fd"},"title":"小诗五首","dynasty":"当代","writer":"钱钟书","content":"难觅安必法，聊凭遮眼书。\n意传言以外，夜惜昼之馀。","type":[]}
{"_id":{"$oid":"5b9a1bab367d5c0f40d243fe"},"title":"送吴生南归","dynasty":"宋代","writer":"欧阳修","content":"自我得曾子，於兹二十年。\n今又得吴生，既得喜且叹。\n古士不◇出，百年犹比肩。\n区区彼江西，其产多材贤。\n吴生初自疑，所拟岂其伦。\n我始见曾子，文章初亦然。\n昆仑倾黄河，渺漫盈百川。\n决疏以道之，渐敛收横澜。\n东溟知所归，识路到不难。\n吴生始见我，袖藏新文篇。\n忽从布褐中，百宝写我前。\n明珠杂玑贝，磊砢或不圆。\n问生久怀此，奈何初无闻。\n吴生不自隐，欲吐羞俛颜。\n少也不自重，不为乡人怜。\n中虽知自悔，学问苦贱贫。\n自谓久而信，力行困弥坚。\n今来决疑惑，幸冀蒙洗湔。\n我笑谓吴生，尔其听我言。\n世所谓君子，何异於众人。\n众人为不善，积微成灭身。\n君子能自知，改过不逡巡。\n惟於斯二者，愚智遂以分。\n颜回不贰过，後世称其仁。\n孔子过而更，日月披浮云。\n子路初来时，鸡冠佩豭豚。\n斩蛟射白额，後卒为名臣。\n子既悔其往，人谁御其新。\n丑夫祀上帝，孟子岂不云。\n临行赠此言，庶可以书绅。","type":[]}
{"_id":{"$oid":"5b9a1bab367d5c0f40d243ff"},"title":"梅花十绝 其五","dynasty":"元代","writer":"张昱","content":"一枝怜似玉，日暮正愁新。寂寞珍珠佩，天寒翠袖人。\n\n","type":[]}
{"_id":{"$oid":"5b9a1bab367d5c0f40d24400"},"title":"题画梅石 其二","dynasty":"清代","writer":"丘逢甲","content":"瘦石护寒梅，盎盎回春意。借君铁笛声，吹起群山睡。\n\n","type":[]}
{"_id":{"$oid":"5b9a1bab367d5c0f40d24401"},"title":"金陵杂兴二百首 其八十九","dynasty":"宋代","writer":"苏泂","content":"四十之年又过一，春光回施少年人。如丝杨柳看如絮，昼锦堂中又一春。\n\n","type":[]}
{"_id":{"$oid":"5b9a1bab367d5c0f40d24402"},"title":"采桑子","dynasty":"近代","writer":"寇梦碧","content":"小荷才露尖尖角，翠嫩香柔。占断芳洲，怕有蜻蜓立上头。\n\n词禅参到芬陀利，无乐无忧。莫莫休休，不见春来怎见秋。\n\n","type":[]}
{"_id":{"$oid":"5b9a1bab367d5c0f40d24403"},"title":"香雪斋为郭张虚茂才赋","dynasty":"明代","writer":"胡应麟","content":"茆斋馀十尺，香雪绽雕栏。独树孤山老，千花大庾寒。\n\n高楼吹渐落，古驿寄仍残。欲唤娉婷语，师雄梦未阑。\n\n","type":[]}
{"_id":{"$oid":"5b9a1bab367d5c0f40d24404"},"title":"寄项秘监","dynasty":"宋代","writer":"释元肇","content":"吴中住岁馀，所乐在诗书。有句题幽石，无人识借居。\n\n蓬莱最高处，雅颂正关渠。此道能如古，今谁伴直庐。\n\n","type":[]}
{"_id":{"$oid":"5b9a1bab367d5c0f40d24405"},"title":"读大唐西域记十三首 其一","dynasty":"明代","writer":"释函是","content":"世无转轮王，赡部有四主。人主南面尊，上下中规矩。\n\n象主清心累，声教流东土。刑名所勿逮，可以翼周鲁。\n\n贞淫通三世，功高于伯禹。生当仁义邦，复饮五天乳。\n\n一苇从西航，儿孙安足数。努力同斯人，毋宁负前古。\n\n","type":[]}
{"_id":{"$oid":"5b9a1bac367d5c0f40d24406"},"title":"初住大通寄华林法属","dynasty":"明代","writer":"成鹫","content":"偶寻江介宿荒庵，回首城中见盍簪。烟雨有时迷穗石，风波无路阻鹅潭。\n\n木鸡老去慵司晓，白雁秋来早向南。家在华林归未得，欲酬恩遇愧同参。\n\n","type":[]}
{"_id":{"$oid":"5b9a1bac367d5c0f40d24407"},"title":"细雨","dynasty":"宋代","writer":"晁公溯","content":"细雨真宜麦，轻阴似养花。\n人烟随土断，村径逐溪斜。\n大道能方轨，春泥欲溅车。\n归来洗*鞾袴，城郭未吹笳。","type":[]}
{"_id":{"$oid":"5b9a1bac367d5c0f40d24408"},"title":"炬长老请赞","dynasty":"宋代","writer":"释法薰","content":"刀不自截，水不自洗。\n我真我赞，成何道理。\n请之既坚，却之不已。\n有一句子，玄沙道底。","type":[]}
{"_id":{"$oid":"5b9a1bac367d5c0f40d24409"},"title":"和李觏《送春绝句二首寄呈龙学》 其二","dynasty":"宋代","writer":"祖无择","content":"万树红芳落渐稀，浮荣能得几多时。孤根未识阳和力，春去春来两不知。\n\n","type":[]}
{"_id":{"$oid":"5b9a1bad367d5c0f40d2440a"},"title":"瓦官寺","dynasty":"宋代","writer":"胡宿","content":"紫色尝开国，金辉此界绳。火轮经坏劫，雪顶见残僧。\n\n狂薜缘秋壁，深松映晚灯。哀猿不可听，一一在岩藤。\n\n","type":[]}
{"_id":{"$oid":"5b9a1bad367d5c0f40d2440b"},"title":"黄葵花","dynasty":"宋代","writer":"韩维","content":"春花夏蕊已飘零，秀出秋芳一朵倾。\n禀赋定应全得土，遮围须合尽雕琼。\n鹄衣照水匀颜色，仙袂无尘莫壮名。\n应笑菊花妍意少，篱边冷落伴渊明。","type":[]}
{"_id":{"$oid":"5b9a1bad367d5c0f40d2440c"},"title":"天竺寺一首","dynasty":"明代","writer":"黄省曾","content":"窈窕招提境，何年阿育开。泉泉皆八绕，树树作双栽。\n\n雁刹青鸳出，珠函白马来。碧题看竺国，何异化城回。\n\n","type":[]}
{"_id":{"$oid":"5b9a1bad367d5c0f40d2440d"},"title":"春日","dynasty":"宋代","writer":"陈藻","content":"独上谯楼日一廻，春风桃李满城开。\n狂夫欲语无人听，呼取闲云共酒杯。","type":[]}
{"_id":{"$oid":"5b9a1bad367d5c0f40d2440e"},"title":"送盛顺伯归丹阳","dynasty":"明代","writer":"龚鼎孳","content":"人雒相看鬓发苍，十年踪迹阻沧桑。畏途自懒嵇中散，古道难忘盛孝章。\n\n龙卧东京留党锢，乌啼北寺共星霜。樽前欲别重牵袂，辇路长秋过夕阳。\n\n","type":[]}
{"_id":{"$oid":"5b9a1bad367d5c0f40d2440f"},"title":"与郑时敏登楼把酒书二绝 其二","dynasty":"宋代","writer":"王十朋","content":"登楼能赋非王粲，沽酒忘形有郑虔。千里相从文字饮，不辞费尽杖头钱。\n\n","type":[]}
{"_id":{"$oid":"5b9a1bae367d5c0f40d24410"},"title":"临江仙 其一","dynasty":"宋代","writer":"刘辰翁","content":"睡过花阴一丈，愁深酒力千钟。梦魂不得似游蜂。\n\n瓶花无密约，到处自神通。\n\n天上西湖似锦，人间骄马如龙。今年不与去年同。\n\n飘零终不恨，难与故人逢。\n\n","type":[]}
{"_id":{"$oid":"5b9a1bae367d5c0f40d24411"},"title":"为谢良翰题玉山草堂","dynasty":"明代","writer":"陈枨","content":"众壑结苍翠，一峰淩紫云。传云昔达人，于此避垢氛。\n\n山空无鹤驭，石老空苔纹。之子构草堂，长年慕清芬。\n\n松风夜谡谡，萝月秋纷纷。种木缘古崖，翻书落香芸。\n\n门无俗客到，榻许山人分。兹晨鸰鹗荐，远谢麋鹿群。\n\n为赴苍生期，奚惭北山文。公馀睇旧隐，云气还氤氲。\n\n","type":[]}
{"_id":{"$oid":"5b9a1bae367d5c0f40d24412"},"title":"送赵安伯县丞之任婺源","dynasty":"宋代","writer":"范浚","content":"邑丞清操如臞儒，人言帝宗千里驹。燃膏夜绝学更苦，下笔欲命骚为奴。\n\n往年给札试西省，堵墙学士纷惊呼。归来汀草乱袍色，上食日向庭闱趋。\n\n君家先烈今谁如，江州黄州忠义俱。绿林豪客为蒲伏，刮肠洗胃投戈殳。\n\n我方三叹揖盛事，欲纪劲节惭才芜。君其努力济世美，倘登要路须捐躯。\n\n春流起柂花芬敷，取别草草如惊凫。君逢后日南来客，莫忘书札贻潜夫。\n\n","type":[]}
{"_id":{"$oid":"5b9a1bae367d5c0f40d24413"},"title":"大佛寺 其二","dynasty":"当代","writer":"姚佳","content":"三生开圣迹，百感此登临。契阔王摩诘，逍遥支道林。\n\n白云能悟道，明月最知心。铁帚无情甚，至今何处寻。\n\n","type":[]}
{"_id":{"$oid":"5b9a1bae367d5c0f40d24414"},"title":"金陵怀古","dynasty":"近代","writer":"骆成骧","content":"芦荻萧萧万古秋，金陵佳丽帝王州。江从汉口横京口，人立山头望石头。\n\n西塞波涛无险阻，南朝宰相有风流。只应拊断曹公掌，谁复生儿似仲谋。\n\n","type":[]}
{"_id":{"$oid":"5b9a1bae367d5c0f40d24415"},"title":"秋日杂咏二十三首 其二十三 咏边塞","dynasty":"明代","writer":"孙承恩","content":"穷边秋气早，六月飞霜华。胡儿弓力强，马蹄蹴风沙。\n\n黄云连白草，极目天无涯。孤城控险阨，令严寂不哗。\n\n凄风传画角，落日悲鸣笳。征人于此际，谁不动思家。\n\n","type":[]}
{"_id":{"$oid":"5b9a1bae367d5c0f40d24416"},"title":"题谢孔昭画山水和邵师圣韵","dynasty":"明代","writer":"龚诩","content":"懒逐诸公入省台，分甘无用老岩隈。凭君说向清风道，莫放红尘到此来。\n\n","type":[]}
{"_id":{"$oid":"5b9a1bae367d5c0f40d24417"},"title":"送春","dynasty":"明代","writer":"黄公辅","content":"何处送春酒一杯，风为信使雨为媒。有期难作攀留计，莫语空登寂寞台。\n\n蝶绕篱边深缱绻，花浮水面重徘徊。相思直待梅花发，又是东君一度来。\n\n","type":[]}
{"_id":{"$oid":"5b9a1bae367d5c0f40d24418"},"title":"庐山白莲社","dynasty":"宋代","writer":"释怀悟","content":"才高孰谓文中龙，返使伊人思谢公。\n烟飞露滴玉池空，雪莲蘸影摇秋风。","type":[]}
{"_id":{"$oid":"5b9a1bae367d5c0f40d24419"},"title":"题画小景","dynasty":"元代","writer":"张玉娘","content":"山合云初尽，溪阴下夕阳。贪看无限好，柳底坐秋光。\n\n","type":[]}
{"_id":{"$oid":"5b9a1baf367d5c0f40d2441a"},"title":"题秋山访隐图","dynasty":"元代","writer":"蓝仁","content":"遥峰苍苍白云白，红树黄花间秋色。三径曾寻蒋诩居，一区尚忆扬雄宅。\n\n十年不见鹤田翁，远水长山入梦中。凉飙散荣远林静，微雨湿衣空翠浓。\n\n先生见客幡然出，发短眉长眼如漆。穷高极厚作千年，虚往实归凡几日。\n\n画图绝似鹤田秋，不许同行只独游。黄绮正须天子召，巢由底用世人求。\n\n","type":[]}
{"_id":{"$oid":"5b9a1baf367d5c0f40d2441b"},"title":"倪云林秋林山色图","dynasty":"清代","writer":"弘历","content":"元称四大家，逸品推倪迂。师承自北苑，笔与造化俱。\n\n小景夙所见，秋林位置殊。一扫了了习，不失太古初。\n\n峣峰既隐轸，雄霓时卷舒。疑有风吹林，已见波绉湖。\n\n不宁供游历，此中乃可居。画禅大法眼，岂伊邪许徒。\n\n因忆乔林乔，未识渔庄渔。得陇而望蜀，知足其谁乎。\n\n呵冻志长言，聊以适三馀。\n\n","type":[]}
{"_id":{"$oid":"5b9a1baf367d5c0f40d2441c"},"title":"沁园春·静寿先生","dynasty":"宋代","writer":"张榘","content":"静寿先生，笑傲四并，醉眠孄窝。甚一枰棋壤，掉头不顾，同舟风紧，袖手高歌。太白词华，更生忠愤，为问山林老得麽。须知道，有淮碑未作，浯石当磨。年来君子无多。试屈指、如公能几何。况刍荛公论，新曾推许，冕旒异眷，行见搜罗。泽润生民，洗清兵甲，待挽钱塘江上波。功名就，访蟠桃把玩，铜狄摩挲。","type":[]}
{"_id":{"$oid":"5b9a1baf367d5c0f40d2441d"},"title":"赠拔可","dynasty":"近代","writer":"黄浚","content":"谓君未老成秃翁，谓君已老心尚童。頩颜不酒生醉红，饮博揎臂如疾风。\n\n摄衣昨上始馨峰，能忍恐怖为趫雄。奇怀妙手骇雨工，搏注九瀑森天龙。\n\n果然雕句挚且丰，谁信乃出坦荡胸。小车犯雨白下逢，一抚叔病药有功。\n\n还君书仓辉南东，万卷络绎异国供。规志勇锐众口同，曷克致之朴以忠。\n\n我惭多斲伤烧桐，食贫为官百态攻。墨巢蓊郁惟君宫，绿阴敷榻酒一中。\n\n得蠲世事愿永从，以诗寻医期击蒙，君倘念我言由衷。\n\n","type":[]}
{"_id":{"$oid":"5b9a1baf367d5c0f40d2441e"},"title":"文宣王及其弟子赞 其三十五","dynasty":"宋代","writer":"赵构","content":"在昔石邑，能知所尊。懋依有德，克述无言。鼓箧槐市，扬名里门。\n\n此道久视，彼美长存。\n\n","type":[]}
{"_id":{"$oid":"5b9a1bb0367d5c0f40d2441f"},"title":"同社诸公出郊看花至东山寺","dynasty":"明代","writer":"欧大任","content":"报我江头花已开，披榛墟曲兴偏催。桥从饮马塘边过，策向呼鸾道上来。\n\n春草先传康乐句，暮云谁似惠休才。芳尊不是攒眉客，记取东林一度回。\n\n","type":[]}
{"_id":{"$oid":"5b9a1bb0367d5c0f40d24420"},"title":"赋得甘露台赠胡明府","dynasty":"明代","writer":"欧大任","content":"山邑分符政已成，筑台甘露表贤声。铜盘八月分双阙，玉树三危注五城。\n\n南海总歌明主瑞，西京曾识使君名。臣清本是胡家事，不少中原揽辔情。\n\n","type":[]}
{"_id":{"$oid":"5b9a1bb0367d5c0f40d24421"},"title":"忆东林精舍寄示华生云","dynasty":"明代","writer":"邵宝","content":"东林寺里旧书堂，三十年来野草荒。百啭未忘初鸟韵，一株犹剩晚柑香。\n\n山怀龙阜神俱远，水问梅村脉故长。寄语云生为磨石，客中新记已成章。\n\n","type":[]}
{"_id":{"$oid":"5b9a1bb0367d5c0f40d24422"},"title":"广州三首 其三","dynasty":"明代","writer":"释函是","content":"万里悲笳朔气深，故园摇落倍沾襟。登楼漫拟刘琨啸，出郭谁为梁甫吟。\n\n普天丘墓无新旧，近海云山有古今。去国岂须怜郑谷，徘徊鸥鸟是知音。\n\n","type":[]}
{"_id":{"$oid":"5b9a1bb0367d5c0f40d24423"},"title":"舟过望亭三首","dynasty":"宋代","writer":"杨万里","content":"常州尽处是望亭，已离常州第四程。\n柳线绊船知不住，却教飞絮送侬行。","type":[]}
{"_id":{"$oid":"5b9a1bb1367d5c0f40d24424"},"title":"晓离杨梅驿","dynasty":"宋代","writer":"韦骧","content":"长坡峻阪足崎岖，晓出杨梅古驿孤。山腹带云如曳练，稻梢垂露欲流珠。\n\n穿篱鸭脚深深碧，近水鸡冠小小株。行役虽劳遇佳境，且将幽句慰瘏痡。\n\n","type":[]}
{"_id":{"$oid":"5b9a1bb1367d5c0f40d24425"},"title":"发孔镇晨炊漆桥道中纪行十首","dynasty":"宋代","writer":"杨万里","content":"雨入秋空细复轻，松梢积得太多生。\n忽然落点拳来大，偏作行人滴伞声。","type":[]}
{"_id":{"$oid":"5b9a1bb1367d5c0f40d24426"},"title":"浣溪沙 今年国庆，适值中秋，佳节团圞，万方同乐，纪兹盛况，辄复倚声。","dynasty":"近代","writer":"黄驾白","content":"淡淡银汉涌玉盘。人间天上共团圞。神州大陆正腾欢。\n\n一统山河欣在望，万端经纬蔚奇现。金瓯无缺壮瀛寰。\n\n","type":[]}
{"_id":{"$oid":"5b9a1bb1367d5c0f40d24427"},"title":"秦中怀古 其三","dynasty":"清代","writer":"于式枚","content":"东井西河辟上都，文谟武烈递乘除。云霓赤帝三章法，日月苍姬六典书。\n\n栖凤何年来白虏，伏龙从古护皇图。金戈铁马纵横地，放眼千秋几丈夫。\n\n","type":[]}
{"_id":{"$oid":"5b9a1bb1367d5c0f40d24428"},"title":"许二烈女 其一","dynasty":"明代","writer":"屈大均","content":"双雏随阿母，游戏在芝田。正鼓湘灵瑟，俄惊老上弦。\n\n银瓶齐坠井，玉镜不当天。百尺寒浆里，连枝产白莲。\n\n","type":[]}
{"_id":{"$oid":"5b9a1bb1367d5c0f40d24429"},"title":"送乡友之扬州","dynasty":"明代","writer":"卢龙云","content":"木叶催寒序，他乡动客愁。君方随旅雁，我独怅鸣驺。\n\n斗下分雄剑，霜前怯敝裘。暮云将鹤去，何日到扬州。\n\n","type":[]}
{"_id":{"$oid":"5b9a1bb1367d5c0f40d2442a"},"title":"州宅杂咏 竹","dynasty":"宋代","writer":"王十朋","content":"郡斋谁种竹，绿荫未多浓。我欲添清閟，殷勤护箨龙。\n\n","type":[]}
{"_id":{"$oid":"5b9a1bb1367d5c0f40d2442b"},"title":"庆宫春 七月返湖庐","dynasty":"清代","writer":"陈曾寿","content":"莎隐虫声，苇低萤点，再来秋遽如许。湿透寒香，泠泠露下，袭襟疑是过雨。\n\n鹭乡曾惯，甚今度、悽魂触绪。依稀留梦，别院回灯，案尘重抚。\n\n年时艳冶春光，纵酒心情，断烟无据。萧疏至此都难说，似蹇尽、人天言语。\n\n素波摇瞑，尚萦惹、残霞一缕。那容消受，恨水颦山，镇长伴住。\n\n","type":[]}
{"_id":{"$oid":"5b9a1bb1367d5c0f40d2442c"},"title":"六幕山访南宋宫入斜 其一","dynasty":"清代","writer":"文静玉","content":"从古蛾眉怨入宫，长门老死后庭空。几堆浅土秋阴里，无数残碑暮雨中。\n\n晋代玉弓惊谢奂，汉家金碗失卢充。江山半壁朝廷小，一样怜香葬落红。\n\n","type":[]}
{"_id":{"$oid":"5b9a1bb1367d5c0f40d2442d"},"title":"寒悰 其二","dynasty":"明代","writer":"王彦泓","content":"岁晏无聊别绪盈，一枝梅萼寄卿卿。浣纱衫袖年年湿，碧玉梳奁事事清。\n\n调态几曾因病减，鲜妍多是称情生。自怜身世凄凉足，单占名花第一名。\n\n","type":[]}
{"_id":{"$oid":"5b9a1bb2367d5c0f40d2442e"},"title":"送彦与孙兄赴廷对","dynasty":"宋代","writer":"刘宰","content":"捷书夜到古朱方，之子登名甲乙行。\n伟行向来高月旦，遗经端合破天荒。\n公孙对策风云会，董子留名日月光。\n趋向一分燕越异，赠言惟有用心刚。","type":[]}
{"_id":{"$oid":"5b9a1bb2367d5c0f40d2442f"},"title":"钟南平祠像","dynasty":"宋代","writer":"吕南公","content":"天禄空虚土运崩，匹夫徒手起欃枪。还将有限骁雄力，换得无穷跋扈名。\n\n已是用心贪祸乱，尚何颜面见升平。丹青此日凝埃色，尚似忧惭问罪兵。\n\n","type":[]}
{"_id":{"$oid":"5b9a1bb2367d5c0f40d24430"},"title":"仲春三衢道中","dynasty":"宋代","writer":"胡宿","content":"隔闰年芳早，天风泛暖晖。酒香迎社重，村语向蚕稀。\n\n林际新莺出，楹间故燕归。湖头春在否，人去柳花飞。\n\n","type":[]}
{"_id":{"$oid":"5b9a1bb2367d5c0f40d24431"},"title":"承濂泉和章就用韵答之","dynasty":"明代","writer":"黄淮","content":"里闬间关千里隔，客边邂逅片言同。子应扫兔才华健，我亦雕虫末技工。\n\n襟抱共开沧海量，交情期振古人风。且须守道相磨砺，岂学区区叹转蓬。\n\n","type":[]}
{"_id":{"$oid":"5b9a1bb2367d5c0f40d24432"},"title":"次韵答刘克勤","dynasty":"明代","writer":"云峰住公","content":"老来轩冕不须期，还慕林泉岁月迟。\n双眼长青惟爱客，满头都白苦缘诗。\n尚传天禄书千卷，犹对青藜杖一枝。\n无事闲来依佛日，白云深处启禅扉。","type":[]}
{"_id":{"$oid":"5b9a1bb3367d5c0f40d24433"},"title":"春夜过时济饮","dynasty":"明代","writer":"薛蕙","content":"露净开樽处，天青岸帻时。\n素云将月上，香雾任风吹。\n为乐常苦晏，含情复待谁。\n径须成一醉，莫遣酒行迟。","type":[]}
{"_id":{"$oid":"5b9a1bb3367d5c0f40d24434"},"title":"登城古咏","dynasty":"清代","writer":"王序宾","content":"楼台高下入清秋，林木萧萧叶有声。回首西风几兴废，夕阳古寺是梁城。\n\n吴时风景楚郊原，终古青山对郭门。舰浦萧条陈郡废，寒鸦数点集孤村。\n\n子城仍是旧时军，雉堞参差锁暮云。惆怅九原不可作，刘伶坟对杜康坟。\n\n遥塘飒飒响寒芦，觌面双峰近可呼。独自归云庵外立，一钩新月照前湖。\n\n","type":[]}
{"_id":{"$oid":"5b9a1bb3367d5c0f40d24435"},"title":"和赵类庵灯花","dynasty":"明代","writer":"陆深","content":"诵君灯花篇，值我灯花灿。旖旎欲浮香，敷披似春半。\n\n圆朵竞霞呈，岐枝误星散。娱玩夜三更，迟回肠九转。\n\n献祥谅无私，凉德歌有腼。南郊礼将成，预兆明庭宴。\n\n无藉春风吹，偶见春风面。影摇画屏斜，蕊堕银檠乱。\n\n君才本天妙，况复论交淡。游戏赋灯花，膏馥人犹厌。\n\n丽藻凌六朝，高风驾前彦。倘许望后尘，铅椠从兹办。\n\n寒灯复作花，政尔从人愿。\n\n","type":[]}
{"_id":{"$oid":"5b9a1bb3367d5c0f40d24436"},"title":"齐天乐 湘潭黄君修杞以其先人忠壮公双鱼图诗遗墨徵题，填此以应","dynasty":"近代","writer":"刘鹏年","content":"波痕绿上潇湘岸，丝丝柳风吹鬓。巨海鞭鲸，长江饮马，生恐壮怀消尽。\n\n吟边剑影。怅芳草天涯，锦鳞无信。绢素谁描，唼花戏藻碧潭静。\n\n匆匆旧游似梦，记画船烟雨，鲜脍初进。桃水深情，濠梁逸致，并入奚囊佳咏。\n\n将星夜陨。更碧化三年，图寒八阵。破壁龙飞，恍闻笳鼓竞。\n\n","type":[]}
{"_id":{"$oid":"5b9a1bb3367d5c0f40d24437"},"title":"秦州杂诗二十首 其五","dynasty":"唐代","writer":"杜甫","content":"南使宜天马，由来万匹强。浮云连阵没，秋草遍山长。\n\n闻说真龙种，仍残老骕骦。哀鸣思战斗，迥立向苍苍。\n\n","type":[]}
{"_id":{"$oid":"5b9a1bb4367d5c0f40d24438"},"title":"呈潘潭州十首","dynasty":"宋代","writer":"赵蕃","content":"梅花初出炯如冰，未许余花似我能。\n太息天公不加意，放教风雨苦侵陵。","type":[]}
{"_id":{"$oid":"5b9a1bb4367d5c0f40d24439"},"title":"偈","dynasty":"宋代","writer":"释慧印","content":"韶石渡头，舟横野水。汾阳浪里，棹发孤烟。云月无私，溪山岂异。\n\n一言合辙，千里同风。八千弟子今何在，万里山河属帝家。\n\n","type":[]}
{"_id":{"$oid":"5b9a1bb4367d5c0f40d2443a"},"title":"重经漂母祠","dynasty":"清代","writer":"戴梓","content":"漂母祠犹在，凄然日欲西。义惟轻一饭，名已重三齐。\n\n白马垂纶岸，清江浣苧溪。望中人不见，荒草雉还飞。\n\n","type":[]}
{"_id":{"$oid":"5b9a1bb4367d5c0f40d2443b"},"title":"桂殿秋 冬夜有怀兄妹","dynasty":"清代","writer":"丁淑媛","content":"鱼信断，雁行疏。腊梅香里岁将徂。停针自起推窗望，寒照亭亭恰午馀。\n\n","type":[]}
{"_id":{"$oid":"5b9a1bb4367d5c0f40d2443c"},"title":"至日怀罗国宾","dynasty":"宋代","writer":"仇远","content":"群阴剥尽一阳回，霜日烘晴宿雾开。\n闭户读书差自乐，载肴问字莫须来。\n荣枯易了观芸草，冷暖相忘付酒杯。\n得似山居酬应少，昼长閒坐看寒梅。","type":[]}
{"_id":{"$oid":"5b9a1bb4367d5c0f40d2443d"},"title":"赠兖州朱十四 其二","dynasty":"明代","writer":"屈大均","content":"嗟君闾里侠，金尽欲如何。乱后田园少，愁中鼓角多。\n\n将军无细柳，渔父且沧波。怀有遗书在，行行避紫驼。\n\n","type":[]}
{"_id":{"$oid":"5b9a1bb4367d5c0f40d2443e"},"title":"归田乐 又题渡江词","dynasty":"清代","writer":"翁瑞恩","content":"旗亭唱罢赓酬句。吟到邗江烟树。山色与波光，都写行装彩毫助。\n\n金焦两点看飞渡。远浦忽惊鸥鹭。风饱一帆悬，莼羹鲈脍人归去。\n\n","type":[]}
{"_id":{"$oid":"5b9a1bb4367d5c0f40d2443f"},"title":"满替在眼即景赋二首 其二","dynasty":"宋代","writer":"董嗣杲","content":"菊向篱阴老，松连石影交。山梨寒脱树，溪鸟晚投巢。\n\n欲把肩舆卸，先将手版抛。是时柴户月，任客带吟敲。\n\n","type":[]}
{"_id":{"$oid":"5b9a1bb4367d5c0f40d24440"},"title":"大同春吟己丑作四首 其四","dynasty":"明代","writer":"湛若水","content":"天道玄同是，群分自作家。春诗拈未出，春信已开花。\n\n","type":[]}
{"_id":{"$oid":"5b9a1bb4367d5c0f40d24441"},"title":"高阳台·右台埽墓，郁郁悲怀。绵绵细雨，坟前留连久坐，不禁泪下","dynasty":"清代","writer":"许禧身","content":"草色含春，梅枝带露，数行垂柳眉生。凹凸云山，观来翠黛千层。\n\n疏篱茅屋闻厖吠，听流泉、断续低鸣。墓门横。触目伤情，何日能平。\n\n秋心结就何时解，叹朝朝暮暮，只自眉颦。绞结中肠，丝丝欲理难清。\n\n纷纷细雨催归去，却一肩、绕遍深林。几牵萦。青冢巍巍，渺渺仙軿。\n\n","type":[]}
{"_id":{"$oid":"5b9a1bb5367d5c0f40d24442"},"title":"挽李漕二首","dynasty":"宋代","writer":"洪咨夔","content":"翰墨多推毂，功名早着鞭，\n风行青草外，春到白盐边。\n老去心犹壮，归来意正便，\n如何天不憗，烟雨閟新阡。","type":[]}
{"_id":{"$oid":"5b9a1bb5367d5c0f40d24443"},"title":"梅影","dynasty":"清代","writer":"吕宏基","content":"笑颜曾向步檐开，几许传心鹤梦回。今夜小园人半醉，澹烟疏月送君来。\n\n","type":[]}
{"_id":{"$oid":"5b9a1bb5367d5c0f40d24444"},"title":"一眺石","dynasty":"宋代","writer":"傅伯寿","content":"一眺人间万事非，海鸥山鸟便忘机。林端髣髴见帆影，知有扁舟天际归。\n\n","type":[]}
{"_id":{"$oid":"5b9a1bb5367d5c0f40d24445"},"title":"再和寇十一二首 其二","dynasty":"宋代","writer":"陈师道","content":"与世相违孰自量，资身无策漫多方。逢场作戏真呈拙，误笔成蝇岂所长。\n\n名字不归青史笔，形容终老白云乡。可须五斗轻千里，赖有斯人未肯忘。\n\n","type":[]}
{"_id":{"$oid":"5b9a1bb5367d5c0f40d24446"},"title":"题成倅小筑","dynasty":"宋代","writer":"陈造","content":"主人领客竟成迟，闲杀林园此段奇。\n胜日阿莲须后乘，即今佳菊尚东篱。\n肯来雪壁题诗处，许继华堂堕帻时。\n醉后与渠同起舞，一庭花影月迷离。","type":[]}
{"_id":{"$oid":"5b9a1bb5367d5c0f40d24447"},"title":"除夜","dynasty":"唐代","writer":"佚名","content":"荒城何独泪潸然，闻说今宵是改年。亲故睽携长已矣，幽缧寂寞镇愁煎。\n\n更深肠绝谁人念，夜永心伤空自怜。为恨漂零无计力，空知日夕仰穹天。\n\n","type":[]}
{"_id":{"$oid":"5b9a1bb6367d5c0f40d24448"},"title":"冬夜和逸老八首 其三","dynasty":"当代","writer":"陈永正","content":"旷荡川原草木髡，珠江声咽晚潮昏。稍寒云意绵绵去，欲倦风情漠漠黁。\n\n屑泪拈花谁索笑，微霜侵指发堪扪。万缘纷纠清宵坐，待看春生古石根。\n\n","type":[]}
{"_id":{"$oid":"5b9a1bb6367d5c0f40d24449"},"title":"正月十四日大雪上信国公冢","dynasty":"宋代","writer":"赵文","content":"哭得愁云转不晴，山风吹泪欲成冰。\n两年不过西州路，今日来登下马陵。","type":[]}
{"_id":{"$oid":"5b9a1bb6367d5c0f40d2444a"},"title":"泛黄河自宁夏达包头镇舟行杂咏 其十","dynasty":"清代","writer":"俞明震","content":"家似离巢燕，身如出塞云。窥天终自幸，垂老厌多闻。\n\n河尽东南转，山从朔漠分。纪行聊复尔，大地本无垠。\n\n","type":[]}
{"_id":{"$oid":"5b9a1bb6367d5c0f40d2444b"},"title":"食菜作二首","dynasty":"宋代","writer":"廖行之","content":"吾儒不羡能方丈，彼相胡为食万钱。\n谁识春来有珍味，乐如疏食曲肱眠。\n园中菜把勤能致，曹掾莼羹美未专。\n便作远谋胜肉食，他年无愧作诗篇。","type":[]}
{"_id":{"$oid":"5b9a1bb7367d5c0f40d2444c"},"title":"捣练子 咏愁","dynasty":"明代","writer":"王夫之","content":"刚有绪，又无端。细雨千丝月半弯。一寸眉棱千障压，不教人放片时閒。\n\n","type":[]}
{"_id":{"$oid":"5b9a1bb7367d5c0f40d2444d"},"title":"送林大参上京贺太后尊号 其二","dynasty":"明代","writer":"祁顺","content":"圣母尊崇万国钦，贺章驰献见忠忱。青霄红日瞻依近，湛露需云宠渥深。\n\n暂别忍裁知己赋，遄归期慰小民心。使旌重过湖湘路，旧憩甘棠绿满林。\n\n","type":[]}
{"_id":{"$oid":"5b9a1bb7367d5c0f40d2444e"},"title":"登南雄塔","dynasty":"明代","writer":"庞嵩","content":"玉笋凌千仞，虹轮跨九霄。拂衣红日近，回首白云遥。\n\n树色通阛阆，山光入画描。暂同登眺乐，心已在明朝。\n\n","type":[]}
{"_id":{"$oid":"5b9a1bb7367d5c0f40d2444f"},"title":"寄题刁经臣润州园亭","dynasty":"宋代","writer":"梅尧臣","content":"新作城边圃，陂原上下斜。\n竹多刘裕宅，松接戴顒家。\n山色不须买，江流何处涯。\n但邀东海月，莫听五更鸦。","type":[]}
{"_id":{"$oid":"5b9a1bb7367d5c0f40d24450"},"title":"东海","dynasty":"宋代","writer":"华镇","content":"谁谓沧溟远，吾家曲槛东。灵潮随月长，积水与天通。\n\n白鸟长沙外，青峰薄雾中。星槎在何处，屈指待秋风。\n\n","type":[]}
{"_id":{"$oid":"5b9a1bb7367d5c0f40d24451"},"title":"题蘖庄图卷五首 其一","dynasty":"近代","writer":"汪精卫","content":"儒家重饰终，墨子论薄葬。事人与明鬼，于义各有当。\n\n","type":[]}
{"_id":{"$oid":"5b9a1bb7367d5c0f40d24452"},"title":"泛舟过金家埂赠卖薪王翁","dynasty":"宋代","writer":"陆游","content":"水生浦漵多浮鸭，风急汀洲有断鸿。\n渺渺江天无限景，一时分付与樵翁。","type":[]}
{"_id":{"$oid":"5b9a1bb7367d5c0f40d24453"},"title":"同谊夫国才饯季然于普门院取壁间五字诗各探一句为韵赋五诗某得共饮碧苔畔 其四","dynasty":"宋代","writer":"王灼","content":"尘榻为子下，柴扉为子开。从今断还往，一室长莓苔。\n\n","type":[]}
{"_id":{"$oid":"5b9a1bb7367d5c0f40d24454"},"title":"送柳城幕长古绍先","dynasty":"明代","writer":"陈琏","content":"酌别溪亭上，薰风拂面凉。绿披蕉叶嫩，红绽藕花香。\n\n衡岳连天远，湘江入海长。相逢定何日，客思转茫茫。\n\n","type":[]}
{"_id":{"$oid":"5b9a1bb7367d5c0f40d24455"},"title":"洛阳有愚叟","dynasty":"唐代","writer":"白居易","content":"洛阳有愚叟，白黑无分别。浪迹虽似狂，谋身亦不拙。 \n 点检盘中饭，非精亦非粝。点检身上衣，无馀亦无阙。 \n 天时方得所，不寒复不热。体气正调和，不饥仍不渴。 \n 闲将酒壶出，醉向人家歇。野食或烹鲜，寓眠多拥褐。 \n 抱琴荣启乐，荷锸刘伶达。放眼看青山，任头生白发。 \n 不知天地内，更得几年活。从此到终身，尽为闲日月。","type":[]}
{"_id":{"$oid":"5b9a1bb8367d5c0f40d24456"},"title":"灌口秋涨","dynasty":"宋代","writer":"王翥","content":"所向愁无地，穷源欲上天。\n蛟龙胡尔怒，鸥鹭更谁怜。\n万里朝宗意，群凶跋扈年。\n生涯秋色裹，独立问渔船。","type":[]}
{"_id":{"$oid":"5b9a1bb8367d5c0f40d24457"},"title":"许州赠颜守木","dynasty":"明代","writer":"李濂","content":"汝病三辞印，吾来两驻车。\n雪堂留倡和，秋榻共琴书。\n堕泪看归雁，谋身作老渔。\n行藏惭颇似，把袂各踌躇。","type":[]}
{"_id":{"$oid":"5b9a1bb8367d5c0f40d24458"},"title":"丁亥秋事六章 其四 秋气","dynasty":"当代","writer":"添雪斋","content":"精金当大冶，万籁倏缃赪。霜起夜寒渐，气衰银露生。\n\n空巢惊老燕，黯者拥孤声。天地不仁矣，由来作别情。\n\n","type":[]}
{"_id":{"$oid":"5b9a1bb8367d5c0f40d24459"},"title":"桂花","dynasty":"宋代","writer":"邹浩","content":"丹桂从来未发花，今年花发众惊嗟。盈盈簇盖真珠细，片片笼车美玉斜。\n\n阊阖携香熏席绮，嫦娥流影动窗纱。乾坤着意欣逢遇，收得风光向北誇。\n\n","type":[]}
{"_id":{"$oid":"5b9a1bb8367d5c0f40d2445a"},"title":"送行人蔡英夫奉旨颁流求国王印宝就与国王之来享者二人同驾海舟自福建起柁","dynasty":"明代","writer":"谢肃","content":"五虎门西叠鼓挝，行人承诏自皇家。刻金鸟篆颁王号，建节龙骧戛海霞。\n\n两国夷君归绝岛，万年天子御中华。预知奉使旋京日，浩荡秋涛涌月槎。\n\n","type":[]}
{"_id":{"$oid":"5b9a1bb8367d5c0f40d2445b"},"title":"哭李景温架阁","dynasty":"宋代","writer":"刘克庄","content":"挟策说荆州，那知亦暗投。\n漫招温处士，几杀杜参谋。\n出幕有清议，还乡空白头。\n人间容不得，下与阿翁游。","type":[]}
{"_id":{"$oid":"5b9a1bb8367d5c0f40d2445c"},"title":"醉春风","dynasty":"明代","writer":"王微","content":"谁劝郎先醉，窗冷灯儿背。抛琴抱婢倚香帏。睡。睡。\n\n睡。暗忖欢情，争如贪着，醉乡滋味。\n\n惭愧鞋儿谜，耽搁鸳鸯被。问郎曾否脱罗衣。未。未。\n\n未。想应神女，见时也怕，别时容易。\n\n","type":[]}
{"_id":{"$oid":"5b9a1bb8367d5c0f40d2445d"},"title":"九月四日刘子见过二首 其二","dynasty":"明代","writer":"何景明","content":"汝病稀相见，高诗久不闻。侧思金石奏，喜挹蕙兰芬。\n\n细菊妍霜昼，繁砧乱朔云。萧萧秋日兴，对尔忆离群。\n\n","type":[]}
{"_id":{"$oid":"5b9a1bb8367d5c0f40d2445e"},"title":"桓野王画像","dynasty":"宋代","writer":"周文璞","content":"胡床三弄清溪笛，叹息欷歔太极筝。\n怊怅斯人风味减，江花江草不胜情。","type":[]}
{"_id":{"$oid":"5b9a1bb9367d5c0f40d2445f"},"title":"次韵通明叟晚春二十七首 其五","dynasty":"宋代","writer":"释德洪","content":"居近幽林复碧江，水光林翠到西窗。鹧鸪啼竹声相应，鸂鶒眠沙只一双。\n\n","type":[]}
{"_id":{"$oid":"5b9a1bba367d5c0f40d24460"},"title":"咏儒释道三教总赠程洁庵：道教十四首 其四 损之又损","dynasty":"元代","writer":"李道纯","content":"艮兑交重山泽损，戒人惩忿绝嗔痴。损之又损无惩窒，绝学无为入圣基。\n\n","type":[]}
{"_id":{"$oid":"5b9a1bba367d5c0f40d24461"},"title":"和侯利建运使朝请","dynasty":"宋代","writer":"彭汝砺","content":"当年置酒岘山亭，公作新诗我载赓。疾病尚怜忧似醉，文章还看美如英。\n\n伤哉无复老莱戏，久矣不闻韶乐声。饥鹄欲飞嗟已老，谬烦江汉借修程。\n\n","type":[]}
{"_id":{"$oid":"5b9a1bba367d5c0f40d24462"},"title":"上林春令·十一月三十日见雪","dynasty":"宋代","writer":"毛滂","content":"蝴蝶初翻帘绣。万玉女、齐回舞袖。落花飞絮蒙蒙，长忆著、灞桥别后。 \n浓香斗帐自永漏。任满地、月深云厚。夜寒不近流苏，只怜他、后庭梅瘦。","type":["咏物","写雪","羁旅","抒怀"]}
{"_id":{"$oid":"5b9a1bba367d5c0f40d24463"},"title":"下邳寻圯桥授书处","dynasty":"明代","writer":"欧大任","content":"黄石书何在，斯人竟不还。门低浊河树，家远谷城山。\n\n百战宁虞楚，孤军蚤入关。空悲泗亭水，日夜自潺湲。\n\n","type":[]}
{"_id":{"$oid":"5b9a1bba367d5c0f40d24464"},"title":"秋夜","dynasty":"宋代","writer":"黄庚","content":"十分秋色满轩窗，景物凄清夜气凉。\n筛月帘栊金琐碎，捣霜砧杵玉丁珰。\n井梧叶脱无多影，岩桂花稠不断香。\n坐到更深吟兴动，砚池滴露写诗狂。","type":[]}
{"_id":{"$oid":"5b9a1bba367d5c0f40d24465"},"title":"春日闲坐","dynasty":"宋代","writer":"朱淑真","content":"社燕归来春正浓，摧花雨晴一番风。\n倚楼闲省经由处，月馆云藏望眼中。","type":[]}
{"_id":{"$oid":"5b9a1bba367d5c0f40d24466"},"title":"捕鱼词","dynasty":"元代","writer":"张昱","content":"渔家无别业，衣食惟罟网。生长风波中，舟楫惯来往。\n\n江平风波静，天静榔板响。得鱼固所欲，忖心辄内怏。\n\n群生各有命，吾宁受其养？敢恣口实求，而绝生意盎。\n\n遐思放麑翁，乃属中山相。\n\n","type":[]}
{"_id":{"$oid":"5b9a1bba367d5c0f40d24467"},"title":"题四兰 其一 风","dynasty":"宋代","writer":"释绍昙","content":"深藏岩谷里，初不要人知。苦是香难掩，春风得意吹。\n\n","type":[]}
{"_id":{"$oid":"5b9a1bba367d5c0f40d24468"},"title":"寄郭","dynasty":"宋代","writer":"真山民","content":"烟波秋草外，活计一渔篷。淡月明寒苇，新霜醉晓枫。\n\n身虽殊出处，道岂有穷通。俯仰看人面，何如数过鸿。\n\n","type":[]}
{"_id":{"$oid":"5b9a1bba367d5c0f40d24469"},"title":"淳祐丙午讲礼记毕锡宴秘书省赐侍读少师郑清之以下","dynasty":"宋代","writer":"赵昀","content":"鳌极开先已降衷，上天下泽礼居中。三才义理维持力，万世纲常建立功。\n\n孔圣法言多纂辑，汉儒师学共修崇。经帷讲彻资群彦，克己工夫在广充。\n\n","type":[]}
{"_id":{"$oid":"5b9a1bbb367d5c0f40d2446a"},"title":"满城道中","dynasty":"元代","writer":"郝经","content":"十二西郎缥缈中，颜行壁立插晴空。欲携天地诸山去，不逐秦鞭过海东。\n\n","type":[]}
{"_id":{"$oid":"5b9a1bbb367d5c0f40d2446b"},"title":"芹溪八咏","dynasty":"宋代","writer":"叶善夫","content":"芹溪处士古人风，宝剑尘埋未化龙。\n旧隐至今名不朽，扁题元出紫阳翁。","type":[]}
{"_id":{"$oid":"5b9a1bbb367d5c0f40d2446c"},"title":"鹧鸪","dynasty":"两汉","writer":"杨孚","content":"鸟象雌鸡，自名鹧鸪。其志怀南，不思北徂。\n\n","type":[]}
{"_id":{"$oid":"5b9a1bbb367d5c0f40d2446d"},"title":"春贴子词 其五","dynasty":"宋代","writer":"周麟之","content":"凤盖龙车玉作轮，北临紫畤谒三神。已将福酒添眉寿，更祝椒觞一万春。\n\n","type":[]}
{"_id":{"$oid":"5b9a1bbb367d5c0f40d2446e"},"title":"送李容甫归北都","dynasty":"宋代","writer":"释斯植","content":"先生读书不下堂，堂上有客语浪浪。\n弟子出观如堵墙，怪君眉彩生光芒。\n北都晁夫子，一别久相望。\n君来道信问，使我开肺肠。\n三日不改服，犹觉芝兰香。\n平生寡投分，一笑且云乐。\n殷勤发黄卷，钝吻悭应酢。\n大杵撞哑钟，已厌音响恶。\n更惭河伯观，未易穷海若。\n索寞岁华晚，飕飕黄叶秋。\n归心剧流水，忽忽不可留。\n固知此鲈鲸，肯托寻常沟。\n直须见老聃，可化南荣俦。\n海州岁有冲天鹄，卵如萍实光琢玉，\n蜀鸡眇然何敢伏。羽成不须求日浴，\n一举将惊万人目。","type":[]}
{"_id":{"$oid":"5b9a1bbb367d5c0f40d2446f"},"title":"舍陆就汀舟喜见家乡在即三首 其三","dynasty":"明代","writer":"郭之奇","content":"青山频过不知名，但忆乡关此地迎。昨夜归魂先识路，秋风吹向绿榕城。\n\n","type":[]}
{"_id":{"$oid":"5b9a1bbb367d5c0f40d24470"},"title":"简艮斋","dynasty":"宋代","writer":"曾丰","content":"得古濂溪派，惟今谢艮斋。\n冥搜穷骨髓，燕坐黜形骸。\n晚景登乌府，秋风立玉阶。\n狐狸无暇问，阊阖莫空排。","type":[]}
{"_id":{"$oid":"5b9a1bbb367d5c0f40d24471"},"title":"和韵送陆员外","dynasty":"元代","writer":"王翰","content":"邂逅梁园始识君，喜瞻眉宇胜空闻。胸中泉石元无价，笔底珠玑迥不群。\n\n一曲离歌迷汴水，满襟归兴隔江云。何时共贳金陵酒，对景新题兴更分。\n\n","type":[]}
{"_id":{"$oid":"5b9a1bbb367d5c0f40d24472"},"title":"山中","dynasty":"宋代","writer":"方岳","content":"寂寞空山久掩扉，残书谁与解重围。\n推豗时作橐驼坐，恍惚化为蝴蝶飞。\n春事已归双雪鬓，生涯尽在一荷衣。\n夜寒扣角悲声壮，但得牛肥道亦肥。","type":[]}
{"_id":{"$oid":"5b9a1bbb367d5c0f40d24473"},"title":"又湖州作（四首。书寄班恕齐。试温生笔，写","dynasty":"元代","writer":"杨维桢","content":"三月三日雨新晴，相邀春伴冶西城。\n即倩山妻纱帽办，更烦小将犊车轻。\n好语啼春秦吉了，仙姿当酒董双成。\n凭君多唱嬉春曲，老子江南最有情。¤","type":[]}
{"_id":{"$oid":"5b9a1bbd367d5c0f40d24474"},"title":"梅山","dynasty":"宋代","writer":"姜特立","content":"欲识梅山境，回环列万峰。\n朱门依绿水，粉堵出青松。","type":[]}
{"_id":{"$oid":"5b9a1bbd367d5c0f40d24475"},"title":"临江仙·春院绣帘垂","dynasty":"宋代","writer":"魏了翁","content":"春院绣帘垂??，一天风月横陈。慈亲初度纪嘉名。每从歌舞地，犹记杰魁人。大句忽随乌鹊至，恍如前岁逢春。只祈岁岁及兹辰。天风吹宝唾，华彩动文星。","type":[]}
{"_id":{"$oid":"5b9a1bbd367d5c0f40d24476"},"title":"圣秋寄诗并双管","dynasty":"明代","writer":"释函可","content":"一缄珍重寄辽东，诗卷仍将双管同。旧砚已焚无所用，祇应新句伴寒风。\n\n","type":[]}
{"_id":{"$oid":"5b9a1bbd367d5c0f40d24477"},"title":"【双调】折桂令_想为官枉了","dynasty":"元代","writer":"张养浩","content":"想为官枉了贪图，正直清廉，自有亨衢。暗室亏心，纵想致富，天意何如？白图甚身心受苦，急回头暮景桑榆。婢妾妻孥，玉帛珍珠，都是过眼的风光，总是空虚。\n\n功名事一笔都勾，千里归来，两鬓惊秋。我自无能，谁言有道，勇退中流。柴门外春风五柳，竹篱边野水孤舟。绿蚁新篘，瓦钵磁瓯，直共青山，醉倒方休。功名百尺竿头，自古及今，有几个干休？一个悬首城门，一个和衣东市，一个抱恨湘流。一个十大功亲戚不留，一个万言策贬窜忠州。一个无罪监收，一个自抹咽喉。仔细寻思，都不如一叶扁舟。\n\n过金山寺\n\n长江浩浩西来，水面云山，山上楼台。山水相连，楼台相对，天与安排。诗句成风烟动色，酒杯倾天地忘怀。醉眼睁开，遥望蓬莱，一半儿云遮，一半儿烟霾。\n\n中秋\n\n一轮飞镜谁磨？照彻乾坤，印透山河。玉露冷冷，洗秋空银汉无波。比常夜清光更多，尽无碍桂影婆娑。老子高歌，为问嫦娥，良夜恹恹，不醉如何？\n\n凿池\n\n殷勤凿破苍苔，把湖泺风烟，中半分开。满意清香，尽都是千叶莲栽。看镜里红妆弄色，引沙头白鸟飞来。老子方才，陶写吟怀，忽见波光，摇动亭台。\n\n咏胡琴\n\n八音中最妙惟弦，塞上新声，字字清圆。锦树啼莺，朝阳鸣凤，空谷流泉。引玉杖轻笼慢捻，赛歌喉倾倒宾筵。常记当年，香案之前，一曲春生，四海名传。\n\n通州巡舟\n\n呼童解缆开船，见绿树青天，两岸回旋。欹枕篷窗，觉风波只在头边。桂棹举摇开翠烟，竹弹斜界破平川。老子狂颠，高咏诗篇，行过沙头，惊的些白鸟翩翩。\n\n白莲隐括〔木兰花慢〕\n\n幽花带露池塘，恨太华峰高，身世相妨。脉脉盈盈，何须解语，已断柔肠。羡公子风标异常，尽一生何限清香。华发沧浪，夜月壶觞，明日新声，付与秋娘。\n\n","type":[]}
{"_id":{"$oid":"5b9a1bbd367d5c0f40d24478"},"title":"君子有所思行","dynasty":"明代","writer":"胡直","content":"黄茂信嘉谷，焉用杂稂莠。稂莠何足言，蟊贼竟长亩。\n\n所以九苞羽，翱翔千仞霄。岂与鹳雀辈，争路鸣嘐嘐。\n\n我愿裁锦字，寄声于清飙。为我语神禽，无然困山椒。\n\n孤竹归西伯，尼父无停镳。轩皇本神圣，阿阁当来巢。\n\n但恐良媒隔，寂寂谁相招。\n\n","type":[]}
{"_id":{"$oid":"5b9a1bbd367d5c0f40d24479"},"title":"步虚词二十三章 其十五","dynasty":"明代","writer":"沈鍊","content":"将门应学道，仙法自通兵。宝剑神灵授，真符虎豹行。\n\n仁风随后殿，浩气是先声。义动三光合，机深五岳倾。\n\n本心期济世，谁羡列侯名。\n\n","type":[]}
{"_id":{"$oid":"5b9a1bbd367d5c0f40d2447a"},"title":"浮云","dynasty":"唐代","writer":"罗隐","content":"溶溶曳曳自舒张，不向苍梧即帝乡。 \n 莫道无心便无事，也曾愁杀楚襄王。","type":[]}
{"_id":{"$oid":"5b9a1bbd367d5c0f40d2447b"},"title":"六弟有美才恐其荒于嬉也漫赋相勖","dynasty":"明代","writer":"毕自严","content":"彦士吾宗少，才名逊尔先。胜情酣一石，雄藻洒千篇。\n\n幽谷须腾翼，青云蚤著鞭。无为抱楚璞，沦落怨流年。\n\n","type":[]}
{"_id":{"$oid":"5b9a1bbd367d5c0f40d2447c"},"title":"东台赵中宪以手册三图委题分韵奉和四首 其二 雪溪图","dynasty":"明代","writer":"区元晋","content":"狐貉深藏雪意骄，小将渔艇系山腰。问渠东郭穿双履，诗思何如在坝桥。\n\n","type":[]}
{"_id":{"$oid":"5b9a1bbd367d5c0f40d2447d"},"title":"渔父子送齐明二化士 其一","dynasty":"宋代","writer":"释子淳","content":"凛凛严风彻骨寒，扁舟轻泛碧波澜。金线直，玉钩端，锦鳞无限，踊跃上琅玕。\n\n","type":[]}
{"_id":{"$oid":"5b9a1bbe367d5c0f40d2447e"},"title":"游史馆张大卿致政李少卿史馆傅兵部济上郊园","dynasty":"宋代","writer":"文彦博","content":"畴昔常闻处士庄，林泉胜景甲山阳。一渠寒水流清济，千仞浓岚耸太行。\n\n枋口云归穿古木，燕川风过入脩篁。前贤旧业何人继，分与三贤作醉乡。\n\n","type":[]}
{"_id":{"$oid":"5b9a1bbe367d5c0f40d2447f"},"title":"五微","dynasty":"明代","writer":"释函是","content":"堆压横桥山径微，寒林霁色一僧归。閒杀五陵贵公子，醉骑白马去如飞。\n\n","type":[]}
{"_id":{"$oid":"5b9a1bbe367d5c0f40d24480"},"title":"初十夕","dynasty":"明代","writer":"屈大均","content":"开春初十夕，儿女八人齐。火树烧云乱，珠灯拂月低。\n\n渊明欢稚子，奉倩玩贤妻。共作藏彄戏，嬉娱到曙鸡。\n\n","type":[]}
{"_id":{"$oid":"5b9a1bbe367d5c0f40d24481"},"title":"句","dynasty":"宋代","writer":"释仲休","content":"护塔云偏重。","type":[]}
{"_id":{"$oid":"5b9a1bbe367d5c0f40d24482"},"title":"登凌云山绝顶","dynasty":"宋代","writer":"叶升","content":"崔巍万仞俨危梯，蹑履多凭一杖藜。\n老宦跻崖冲斗动，高朋立顶惹同啼。\n振衣远望乾坤小，举首回看日月低。\n自是登天疑有路，云山缥缈夕阳西。","type":[]}
{"_id":{"$oid":"5b9a1bbe367d5c0f40d24483"},"title":"园步杂兴","dynasty":"宋代","writer":"张镃","content":"池心谁话叶舟横，莲蘤还如入夏生。\n病起一天云意好，浅波閒让鹿先行。","type":[]}
{"_id":{"$oid":"5b9a1bbe367d5c0f40d24484"},"title":"感旧二首 其二","dynasty":"清代","writer":"蒋延鋐","content":"习静长翻《般若经》，每依月观与风亭。自从环佩无消息，檐马丁冬不忍听。\n\n","type":[]}
{"_id":{"$oid":"5b9a1bbe367d5c0f40d24485"},"title":"北锁巷","dynasty":"近代","writer":"沙曾达","content":"巷口曾将古井穿，中藏铁鍊涌深泉。署名北锁知非误，邑乘章章纪旧编。\n\n","type":[]}
{"_id":{"$oid":"5b9a1bbf367d5c0f40d24486"},"title":"湖上","dynasty":"宋代","writer":"宋伯仁","content":"一泓寒玉浸青山，妆点楼台夕照间。\n歌管满船春未懒，惜无人伴白鸥闲。","type":[]}
{"_id":{"$oid":"5b9a1bbf367d5c0f40d24487"},"title":"住石莲洞赠念庵先生四首 其一","dynasty":"明代","writer":"胡直","content":"石洞何寥廓，石莲朵更奇。窍从天地凿，花是鬼神为。\n\n山曲藏兰若，云深见肉芝。种田真避世，渔父尚无知。\n\n","type":[]}
{"_id":{"$oid":"5b9a1bc0367d5c0f40d24488"},"title":"有怀 其四","dynasty":"宋代","writer":"韩淲","content":"山庵风雨夜，莫惜细论文。友直惟家学，僧清岂世氛。\n\n随宜粥饭好，奚止搢绅云。磬歇香灯上，词场自策勋。\n\n","type":[]}
{"_id":{"$oid":"5b9a1bc0367d5c0f40d24489"},"title":"三梦 其一","dynasty":"当代","writer":"卢青山","content":"古黛苍苍横，落月茫茫冱。系缆枯树根，独辟荒崖住。\n\n","type":[]}
{"_id":{"$oid":"5b9a1bc0367d5c0f40d2448a"},"title":"效阴铿安乐宫体十首 其一 甘泉宫","dynasty":"明代","writer":"胡应麟","content":"绀殿明丹壑，朱栏丽碧空。金芝丛紫翠，玉树翳青葱。\n\n阊阖千门度，罘罳万户通。鱼龙吟太液，鸡犬咽新丰。\n\n后乘双飞燕，蹁跹豹尾中。\n\n","type":[]}
{"_id":{"$oid":"5b9a1bc0367d5c0f40d2448b"},"title":"王仲房游金陵却归南原茶隐赠以四诗 其三","dynasty":"明代","writer":"欧大任","content":"燕赵齐梁一蒯缑，边关裘马五陵游。渴羌不解羔儿酒，只注茶经作隐侯。\n\n","type":[]}
{"_id":{"$oid":"5b9a1bc0367d5c0f40d2448c"},"title":"春日写怀 其二","dynasty":"明代","writer":"王渐逵","content":"溪横南北护清虚，花映前堤柳半疏。田父不知春思好，隔邻呼酒说菑畬。\n\n","type":[]}
{"_id":{"$oid":"5b9a1bc0367d5c0f40d2448d"},"title":"分蝗食","dynasty":"宋代","writer":"章甫","content":"田园政尔无多子，连岁旱荒饥欲死。\n今年何幸风雨时，岂意蝗虫乃如此。\n麦秋飞从淮北过，遗子满野何其多。\n扑灭焚瘗能几何，羽翼已长如飞蛾。\n天公生尔为民害，尔如不食焉逃罪。\n老夫寒饿悲恼缠，分而食之天或怜。","type":[]}
{"_id":{"$oid":"5b9a1bc0367d5c0f40d2448e"},"title":"阮郎归","dynasty":"明代","writer":"汤传楹","content":"玉台晓镜试轻凉，薄施秋水妆。空庭对影怯昏黄，微风吹雾裳。\n\n佩洛浦，髻巫阳，凭阑问海棠。夜深多露倚谁旁，折来伴绮窗。\n\n","type":[]}
{"_id":{"$oid":"5b9a1bc0367d5c0f40d2448f"},"title":"送高记室广州幕","dynasty":"宋代","writer":"宋祁","content":"楚国王孙后，梁台赋客贤。\n贪磨盾鼻檄，重冠玳簪筵。\n去路南溟地，离魂北斗天。\n庾鲑三种嫩，虞璧一双鲜。\n飓影风争怒，珠胎月对圆。\n慎持斋疾意，密启伫详延。","type":[]}
{"_id":{"$oid":"5b9a1bc0367d5c0f40d24490"},"title":"出北流望勾漏洞 其二","dynasty":"明代","writer":"欧必元","content":"岩洞俱勾曲，仙家二二峰。有山俱罨画，无岫不芙蓉。\n\n渐与星辰近，将相鸾鹤从。无人同结侣，藜杖觅孤踪。\n\n","type":[]}
{"_id":{"$oid":"5b9a1bc0367d5c0f40d24491"},"title":"东风第一枝 情人节赋水仙用梅溪韵","dynasty":"当代","writer":"熊东遨","content":"雪借天山，波分洛水，南园初识风土。未将素眼窥人，莫放清霜入户。\n\n蜂媒蝶使，飞不到、画堂深处。听竹阴、一曲禽弦，撩动乱愁千缕。\n\n多少事、欲题无句；多少梦、欲寻无绪。闲常都说神仙，若个真成眷侣？\n\n西湖怜我，早许着、宜晴宜雨。问几时、得与荷邻，相伴钓舟归去？\n\n","type":[]}
{"_id":{"$oid":"5b9a1bc1367d5c0f40d24492"},"title":"望湖亭","dynasty":"明代","writer":"薛蕙","content":"阴磴穿云上，天窗绮雾中。苍茫玉泉水，指点翠微东。\n\n坐石牵萝蔓，攀崖憩桂丛。何当避炎暑，几杖待秋风。\n\n","type":[]}
{"_id":{"$oid":"5b9a1bc1367d5c0f40d24493"},"title":"偈颂六十首","dynasty":"宋代","writer":"释昙华","content":"心佛及众生，笑而还复喜。\n笑喜本无根，缁素诚有旨。\n千古万古人，几个识道理。\n道理深，何处寻。\n海枯终见底，人死不知心。","type":[]}
{"_id":{"$oid":"5b9a1bc1367d5c0f40d24494"},"title":"杨极父挽诗","dynasty":"宋代","writer":"魏了翁","content":"高堂元佑脚，下泽少游乡。\n自得林泉趣，不登声利场。\n年方荣四豆，日已下三商。\n有子翁无咎，存心味更长。","type":[]}
{"_id":{"$oid":"5b9a1bc1367d5c0f40d24495"},"title":"挽曾秬光荐","dynasty":"明代","writer":"金幼孜","content":"力期科第继前人，岂料青云志莫伸。白日悲风来万里，故乡凶问及三春。\n\n青山雨冷封黄壤，旧馆灯残掩素尘。可柰双亲成永诀，空馀涕泪洒衣巾。\n\n","type":[]}
{"_id":{"$oid":"5b9a1bc1367d5c0f40d24496"},"title":"马上望江南诸峰","dynasty":"元代","writer":"张翥","content":"浮云散尽暮天空，遥见江南数十峰。安得夸娥两神力，为分苍翠过淮东。\n\n","type":[]}
{"_id":{"$oid":"5b9a1bc1367d5c0f40d24497"},"title":"诉衷情·寒食","dynasty":"宋代","writer":"仲殊","content":"涌金门外小瀛洲。寒食更风流。红船满湖歌吹，花外有高楼。晴日暖，淡烟浮。恣嬉游。三千粉黛，十二阑干，一片云头。","type":["寒食节","西湖","写景"],"translation":"注释 涌金门：西湖地名。 小瀛州：西湖中小岛。 红船：彩饰游船，即“画舸”。"}
{"_id":{"$oid":"5b9a1bc1367d5c0f40d24498"},"title":"送颜评事入京","dynasty":"唐代","writer":"岑参","content":"颜子人叹屈，宦游今未迟。伫闻明主用，岂负青云姿。 \n 江柳秋吐叶，山花寒满枝。知君客愁处，月满巴川时。","type":[]}
{"_id":{"$oid":"5b9a1bc1367d5c0f40d24499"},"title":"哭顾平甫前韵","dynasty":"宋代","writer":"钱时","content":"郊原几度踏春晴，此日空山草木春。泪尽两行悲不尽，眼前安得见斯人。\n\n","type":[]}
{"_id":{"$oid":"5b9a1bc1367d5c0f40d2449a"},"title":"唐夫人五解 其四","dynasty":"明代","writer":"陆深","content":"细草催寒食，孤坟对阖庐。年年城下路，双鬓已萧疏。\n\n","type":[]}
{"_id":{"$oid":"5b9a1bc2367d5c0f40d2449b"},"title":"莪默绝句集译笺乙集 其五十五","dynasty":"当代","writer":"伯昏子","content":"难寄此身安乐乡，运交华盖又何妨。手擎真道引吾向，但请长斟此夜光。\n\n","type":[]}
{"_id":{"$oid":"5b9a1bc3367d5c0f40d2449c"},"title":"归与","dynasty":"明代","writer":"祝允明","content":"炎洲闭户赋归与，县尹何妨委巷居。夺禄浪言耕有代，旅行谁信出无车。\n\n空惭河上深藏贾，却笑关门强著书。莫道文章误公事，文章今误复何如。\n\n","type":[]}
{"_id":{"$oid":"5b9a1bc3367d5c0f40d2449d"},"title":"九月十三日董君天狂招饮于天香楼，席散偕兆惇、兆恩二老同志浣纱村畅叙，归后得一律报之","dynasty":"近代","writer":"洪传经","content":"十年风雨冷深杯，各有虫鱼覆辙哀。寥落江湖存我辈，迷离云狗费人猜。\n\n填胸垒块宜浇酒，盖世文章岂论才。共上高楼忘主客，笑谈犹得尽欢回。\n\n","type":[]}
{"_id":{"$oid":"5b9a1bc3367d5c0f40d2449e"},"title":"许家港夜泊","dynasty":"清代","writer":"朱逵吉","content":"模糊夜色辨柴关，泷急崎平又几湾。击鼓遥知村赛社，打钟近识寺藏山。\n\n惊飞宿鸟渔镫里，絮语寒蛩草露间。指点荒芦残月上，弋阳塔影见孱颜。\n\n","type":[]}
{"_id":{"$oid":"5b9a1bc3367d5c0f40d2449f"},"title":"送赖廷穆经卫之湖广","dynasty":"明代","writer":"林文俊","content":"落落才名迥出群，紫髯又见作参军。书生莫道不知武，记室从来要有文。\n\n别路共伤千里月，怀人知隔数重云。三湘春近多来雁，却要音书别后闻。\n\n","type":[]}
{"_id":{"$oid":"5b9a1bc3367d5c0f40d244a0"},"title":"镫勒","dynasty":"明代","writer":"孙承恩","content":"连山忽崖断，萧条见村墟。古驿但有名，篱落同民居。\n\n驿吏跪沙际，颜色惨不舒。自言为禄仕，寄迹豺虎区。\n\n乾坤有界限，天角与地暌。瘴厉日惨毒，鬼妖日睢盱。\n\n使事岂不荣，客怀日忧虞。经行我犹然，为尔增郁纡。\n\n","type":[]}
{"_id":{"$oid":"5b9a1bc3367d5c0f40d244a1"},"title":"奉酬吴洪二公三和之什 其一","dynasty":"宋代","writer":"刘克庄","content":"千层坠为一毫差，还了鱼须脱革华。数尺了无怀内锦，三斤空有话头麻。\n\n早曾谒帝吟薰殿，晚欲逃儒入墨家。自笑老人心尚骏，故吾不换换新花。\n\n","type":[]}
{"_id":{"$oid":"5b9a1bc3367d5c0f40d244a2"},"title":"登玉山诸峰，偶至悟真寺","dynasty":"唐代","writer":"钱起","content":"郭南云水佳，讼简野情发。紫芝每相引，黄绶不能绁。 \n 稍入石门幽，始知灵境绝。冥搜未寸晷，仙径俄九折。 \n 蟠木盖石梁，崩岩露云穴。数峰拔昆仑，秀色与空澈。 \n 玉气交晴虹，桂花留曙月。半岩采珉者，一点如片雪。 \n 真赏无前程，奇观宁暂辍。更闻东林磬，可听不可说。 \n 兴中寻觉化，寂尔诸象灭。","type":[]}
{"_id":{"$oid":"5b9a1bc3367d5c0f40d244a3"},"title":"烟雨馆晚对","dynasty":"宋代","writer":"葛绍体","content":"一片斜阳天北角，半痕初月水东湾。\n浮烟更拥云峰起，全似西湖远近山。","type":[]}
{"_id":{"$oid":"5b9a1bc3367d5c0f40d244a4"},"title":"圣祖仁皇帝挽辞 其三","dynasty":"清代","writer":"顾成天","content":"銮舆六度接穷檐，日角天颜惕仰瞻。此日鼎湖龙已去，空教昂首望龙髯。\n\n","type":[]}
{"_id":{"$oid":"5b9a1bc3367d5c0f40d244a5"},"title":"绍定庚寅纪事 其二","dynasty":"宋代","writer":"萧澥","content":"稻粱平地寇难防，到处搬为塞上粮。路险林深多脱谷，东风绿偃满山秧。\n\n","type":[]}
{"_id":{"$oid":"5b9a1bc4367d5c0f40d244a6"},"title":"和西湖竹枝词二首 其二","dynasty":"元代","writer":"陆仁","content":"郎别心绪乱如麻，孤山山角有梅花。折得梅花赠郎别，梅子熟时郎到家。\n\n","type":[]}
{"_id":{"$oid":"5b9a1bc4367d5c0f40d244a7"},"title":"次韵王文甫先生二首","dynasty":"宋代","writer":"陈著","content":"富贵谁能讯女星，得师自分满平生。\n河汾他日书成后，王魏中閒亦有名。","type":[]}
{"_id":{"$oid":"5b9a1bc4367d5c0f40d244a8"},"title":"风幡竞辨","dynasty":"宋代","writer":"释重顯","content":"不是幡兮不是风，衲僧于此作流通。\n渡河用筏寻常事，南山烧炭北山红。","type":[]}
{"_id":{"$oid":"5b9a1bc4367d5c0f40d244a9"},"title":"放言四首","dynasty":"明代","writer":"何良俊","content":"已拚千日千场，宁辞一饮一石。\n天子放我还家，主人留臣送客。","type":[]}
{"_id":{"$oid":"5b9a1bc4367d5c0f40d244aa"},"title":"赠吕肖卿三首 其三","dynasty":"宋代","writer":"方回","content":"知己身俱老，逢君泪欲倾。不时思令舅，无可报难兄。\n\n湓浦稀鱼素，阳山杳雁程。平安只消息，聊此慰羁情。\n\n","type":[]}
{"_id":{"$oid":"5b9a1bc4367d5c0f40d244ab"},"title":"上巳寄南康太守廖昆湖","dynasty":"明代","writer":"释函是","content":"泬寥春色近何如，花落寒梢影自疏。藉草远过江浦岸，烧畬还课北山锄。\n\n波光几岁摇高岭，云气从朝覆敝庐。此日独怀彭蠡守，袖中存有故人书。\n\n","type":[]}
{"_id":{"$oid":"5b9a1bc4367d5c0f40d244ac"},"title":"秣陵怀古","dynasty":"清代","writer":"陈维崧","content":"红板桥头，锦衣仓北，金陵从古皇州。\n记离宫墙外，年少曾游。\n忽听九重仙乐，东风细细度龙楼。\n依稀认，宁王玉笛，贺老箜篌。\n悠悠，南朝风景，看几遍桃红，白了人头。\n算刘郎易老，嬴女难留。\n三十六宫何在？斜阳外、隐隐离愁。\n伤心极，后湖菱蔓，一片渔舟。","type":[]}
{"_id":{"$oid":"5b9a1bc4367d5c0f40d244ad"},"title":"送南中尉","dynasty":"唐代","writer":"吏部选人","content":"羡君初拜职，嗟我独无名。且是正员尉，全胜兼试卿。","type":[]}
{"_id":{"$oid":"5b9a1bc4367d5c0f40d244ae"},"title":"昭君怨","dynasty":"宋代","writer":"吴龙翰","content":"汉家金屋贮蛾眉，六宫何啻三千姬。\n中有一姬倾国色，可怜不到君王知。\n毛生笔下真少恩，玉颜黑子迷妍媸。\n君王按图不入眼，出身远嫁单于妻。\n盈盈泪眼边月照，萧萧愁鬓胡风吹。\n不忧死作龙城鬼，贞魂长在深宫里。\n犹胜男儿未贵时，咫尺金门如万里。","type":[]}
{"_id":{"$oid":"5b9a1bc4367d5c0f40d244af"},"title":"重游虎邱寺","dynasty":"元代","writer":"成廷圭","content":"海涌峰头行径微，芒屦欲趁孤云飞。风高木客作人语，月出天王骑虎归。\n\n杰阁重楼递隐见，寒泉古木相因依。荒邱王气岂消歇，干将莫耶千载稀。\n\n","type":[]}
{"_id":{"$oid":"5b9a1bc6367d5c0f40d244b0"},"title":"借虚谷太博狂吟十诗韵书怀并呈太博 其二","dynasty":"宋代","writer":"杨公远","content":"竹马才抛又是翁，年来自觉转疏慵。欲开竹下三三径，还借毫端六六峰。\n\n处世竟无非理事，对人那有可惭容。浮沈聊尔从吾好，却笑南阳说卧龙。\n\n","type":[]}
{"_id":{"$oid":"5b9a1bc6367d5c0f40d244b1"},"title":"早朝诗（十四首）","dynasty":"明代","writer":"杨子器","content":"禁门开始入，城观迥难攀。\n仗马矜骖乘，宫鸦学卷班。\n曙云藏北斗，晴雪见西山。\n肃穆垆烟外，珊珊响佩环。¤","type":[]}
{"_id":{"$oid":"5b9a1bc6367d5c0f40d244b2"},"title":"冲雨投宿石佛院次季承留题韵二首 其一","dynasty":"宋代","writer":"赵蕃","content":"尘埃彷佛前朝寺，客子今缘避雨来。欲访当时漫亡得，绿丛蕉并野花开。\n\n","type":[]}
{"_id":{"$oid":"5b9a1bc6367d5c0f40d244b3"},"title":"建溪舟行","dynasty":"宋代","writer":"黄裳","content":"两岸青山倒影浓，一江秋色两山中。扁舟不怯溯流水，天意借人帆上风。\n\n","type":[]}
{"_id":{"$oid":"5b9a1bc6367d5c0f40d244b4"},"title":"李小湖先生视学期满，乞假省墓，诗以送之二首 其一","dynasty":"清代","writer":"夏炜如","content":"药笼参苓已尽收，尚虞葑菲弃遐陬。劲风谡谡汉元礼，仙骨珊珊唐邺侯。\n\n气节文章千古业，家门邦国万端忧。星轺六载巡江海，卧辙何因得暂留。\n\n","type":[]}
{"_id":{"$oid":"5b9a1bc6367d5c0f40d244b5"},"title":"古意 其三","dynasty":"清代","writer":"邹汉勋","content":"心绪如乱丝，纠结不可解。一日空复过，谁能念千载。\n\n便守瓶瓴声，穷村恣击揩。顾念咸䪧备，宁复无人采。\n\n","type":[]}
{"_id":{"$oid":"5b9a1bc6367d5c0f40d244b6"},"title":"太上閤端午帖子 其三","dynasty":"宋代","writer":"许及之","content":"柈献千年实，杯行九节蒲。至尊亲上寿，家庆列成图。\n\n","type":[]}
{"_id":{"$oid":"5b9a1bc6367d5c0f40d244b7"},"title":"次韵斯远见寄","dynasty":"宋代","writer":"赵蕃","content":"春今半历未知春，可奈昏昏昼复晨。药裹岂能知许病，诗囊亦觉顿成贫。\n\n羲和送日何其怯，天女司花不解神。何但子行无所诣，我怀端亦在湖漘。\n\n","type":[]}
{"_id":{"$oid":"5b9a1bc6367d5c0f40d244b8"},"title":"五月六日约诸友游北山舟已具而予偶不能出诸","dynasty":"宋代","writer":"高斯得","content":"区中无由舒眼界，欲上云峰观九派。\n颇闻黄龙擅奇特，傥得窥临真一快。\n清苕一线仅委蛇，具区万顷何滂湃。\n又闻法华两招提，清旷夐绝人境隘。\n池光潋滟镜无台，山色清寒身不壤。\n石林幻出三玲珑，万虎千罴断雄怪。\n幽贞叶策天相之，梅雨初晴白日晒。\n州家幸肯借官船，亟馔鱼虾菹韭薤。\n奈何欲往竟不谐，徒羡诸公脱天械。\n归来争发古锦囊，令予伎疗如爬疥。\n嵇康本自不羁人，况复时屯方翮铩。\n终当於此结菁茅，庶可偿渠猿鹤债。","type":[]}
{"_id":{"$oid":"5b9a1bc6367d5c0f40d244b9"},"title":"游升真道院","dynasty":"明代","writer":"郭奎","content":"兵火经馀岁，琳宫结搆新。山重溪接屋，松古鹤为邻。\n\n试药封丹鼎，飞书报玉宸。浮云身外事，惟有学升真。\n\n","type":[]}
{"_id":{"$oid":"5b9a1bc7367d5c0f40d244ba"},"title":"友人寄白话诗见怀试袭其意约为一律","dynasty":"当代","writer":"吴金水","content":"晨曦微现晓星残，半卷湘帘独倚栏。往事暗凝花上露，韶华空叹镜中鸾。\n\n几回蝶梦云山隔，一夜瑶筝玉指寒。遥望南天天尽处，昨宵月色可同看。\n\n","type":[]}
{"_id":{"$oid":"5b9a1bc7367d5c0f40d244bb"},"title":"虞美人 其一 题二十四番花信风笺纸","dynasty":"清代","writer":"樊增祥","content":"东风次第来无尽。盼煞红桥信。崔娘梦里自呼名。越是有头无尾越分明。\n\n阑干十二花枝午。数了还重数。海棠睡后说魂消。安得年年二月闰花朝。\n\n","type":[]}
{"_id":{"$oid":"5b9a1bc7367d5c0f40d244bc"},"title":"砑蠡","dynasty":"宋代","writer":"陆游","content":"古者贝为货，庶物赖以通；後世贵铜臭，退处书几中。\n楮生借光辉，文字传亡穷。\n言利古所羞，孰谓汝不逢？","type":[]}
{"_id":{"$oid":"5b9a1bc7367d5c0f40d244bd"},"title":"雪楼程御史次方山房韵见寄用韵答赋三首 其二","dynasty":"宋代","writer":"何梦桂","content":"青楼有蛾眉，翳袖渺独处。日暮赋摽梅，愧我求彼士。\n\n谁家操孤鸾，感此中夜起。明河落天西，玉绳低欲轾。\n\n结言藉媒劳，恩重报无地。明珠在罗襦，谁能谅心事。\n\n","type":[]}
{"_id":{"$oid":"5b9a1bc7367d5c0f40d244be"},"title":"竹子滩逢广漕张公诩二首 其二","dynasty":"宋代","writer":"郭祥正","content":"会合嗟无酒，留连漫索茶。晚云随落日，归雁集寒沙。\n\n自达聊安命，多言任指瑕。吾宗有令弟，恩复出君家。\n\n","type":[]}
{"_id":{"$oid":"5b9a1bc7367d5c0f40d244bf"},"title":"上京杂诗十首 其八","dynasty":"元代","writer":"周伯琦","content":"水草饶刍牧，生涯富远氓。旃帘连雪屋，马酒溢琼罂。\n\n烂醉无怀氏，狂歌太古声。后车倾国色，艳服更珠缨。\n\n","type":[]}
{"_id":{"$oid":"5b9a1bc7367d5c0f40d244c0"},"title":"渔父家风","dynasty":"宋代","writer":"张元干","content":"八年不见荔枝红。肠断故园东。风枝露叶新采，怅望冷香浓。 \n 冰透骨，玉开容。想筠笼。今宵归去，满颊天浆，更御冷风。","type":[]}
{"_id":{"$oid":"5b9a1bc7367d5c0f40d244c1"},"title":"黄金台","dynasty":"元代","writer":"刘因","content":"燕山不改色，易水无新声。谁知数尺台，中有万古情。\n\n区区后世人，犹爱黄金名。黄金亦何物？能为贤重轻。\n\n德辉照九仞，凤鸟才一鸣。伊谁腐鼠弃，坐见饥鸢争。\n\n周道日东渐，二老皆西行。养民以致贤，王业自此成。\n\n黄金与山平，不救兵纵横。落日下荒台，山水有馀清。\n\n","type":[]}
{"_id":{"$oid":"5b9a1bc7367d5c0f40d244c2"},"title":"三高祠三首 其一 范蠡","dynasty":"明代","writer":"高启","content":"功成不恋上将军，一舸归游笠泽云。载去西施岂无意，恐留倾国更迷君。\n\n","type":[]}
{"_id":{"$oid":"5b9a1bc8367d5c0f40d244c3"},"title":"送新酒糟蟹与贾之奇五首 其二","dynasty":"宋代","writer":"曹勋","content":"陋巷何能有玉醅，闲人正以鄙惟罍。捣香筛辣宜相送，似胜骑鲸月下杯。\n\n","type":[]}
{"_id":{"$oid":"5b9a1bc9367d5c0f40d244c4"},"title":"又赠谓之 其一","dynasty":"宋代","writer":"司马光","content":"文藻兼名理，三吴第一贤。乡心几千里，飞雁满秋天。\n\n","type":[]}
{"_id":{"$oid":"5b9a1bc9367d5c0f40d244c5"},"title":"黄山二首 其二","dynasty":"宋代","writer":"郭祥正","content":"秋晚陟浮丘，西临古渡头。钟声沉断岸，桥影散中流。\n\n雪让芦花密，云排稻穗稠。乾坤均帝力，草木岂能酬。\n\n","type":[]}
{"_id":{"$oid":"5b9a1bc9367d5c0f40d244c6"},"title":"寒泉濯足","dynasty":"明代","writer":"石宝","content":"翩翩黄发翁，濯足岩下水。吾志在清波，世事如脱屣。\n\n青山长悠悠，白石亦齿齿。千古孺子歌，谁能契斯理。\n\n","type":[]}
{"_id":{"$oid":"5b9a1bc9367d5c0f40d244c7"},"title":"颂古三首 其三","dynasty":"宋代","writer":"释宝印","content":"学佛人人被佛瞒，拨尘见得几何般。狂风卷地云吹散，独立栏干宇宙宽。\n\n","type":[]}
{"_id":{"$oid":"5b9a1bc9367d5c0f40d244c8"},"title":"题赵千里夜潮图","dynasty":"宋代","writer":"周假庵","content":"烟苍苍，江茫茫，\n明月夜挂天中央。奔潮不尽当日恨，\n金波怒，卷虯龙。\n长浦口，秋飞扬，\n鸥雁不眠声周间。风高沙涨望难到，\n羽翰但逐潮低昂。窗间帘炷香，\n开卷有素商。何须八月上钱唐，\n对此秋涛生锦囊。","type":[]}
{"_id":{"$oid":"5b9a1bc9367d5c0f40d244c9"},"title":"大小沙陀 其二","dynasty":"宋代","writer":"彭汝砺","content":"大小沙陀深没膝，车不留踪马无迹。曲折多途胡亦惑，自上高冈认南北。\n\n大风吹沙成瓦砾，头面疮痍手皴坼，下带长烟蔽深驿。\n\n层冰峨峨霜雪白，狼顾鸟行愁覆溺。一日不能行一驿，吾闻治生莫如啬。\n\n","type":[]}
{"_id":{"$oid":"5b9a1bc9367d5c0f40d244ca"},"title":"九月三十日登石景山最高处","dynasty":"近代","writer":"黄浚","content":"青山如幄裹河声，𥥆窕秋原十里明。欲掷积哀人境外，当头落日尚峥嵘。\n\n","type":[]}
{"_id":{"$oid":"5b9a1bc9367d5c0f40d244cb"},"title":"三月四日玩园花小集","dynasty":"宋代","writer":"宋祁","content":"中园爱客重游陪，三月林花落复开。镂管喜传吟处笔，白波催卷醉时杯。\n\n欢襟已快邀风度，舞地犹宽放雪回。不是年芳相假借，使君兼乏斐然才。\n\n","type":[]}
{"_id":{"$oid":"5b9a1bc9367d5c0f40d244cc"},"title":"和江进之寒山寺之作 其一","dynasty":"明代","writer":"袁宏道","content":"山寺依人境，乘闲且杖藜。好花营地种，熟鸟认枝栖。\n\n洗钵防茶老，开轩碍竹低。西来空有义，记取鹁鸠蹄。\n\n","type":[]}
{"_id":{"$oid":"5b9a1bc9367d5c0f40d244cd"},"title":"启霞冰壶亭","dynasty":"宋代","writer":"楼钥","content":"拍拍新漪彻底清，两山写照翠光凝。笑看风动縠纹起，坐我玉壶春夜冰。\n\n","type":[]}
{"_id":{"$oid":"5b9a1bca367d5c0f40d244ce"},"title":"太行山","dynasty":"清代","writer":"沈用济","content":"山作潼关险，艰哉势独雄。千盘拔河内，一折走辽东。\n\n大壑云雷伏，阴崖日月通。巍巍天下脊，元气结鸿濛。\n\n","type":[]}
{"_id":{"$oid":"5b9a1bca367d5c0f40d244cf"},"title":"刘觐国馈菜酬以酒","dynasty":"明代","writer":"邓云霄","content":"应念庾郎贫，贻来菜甲新。偏怜摘鲜趣，欲作灌园人。\n\n添我伊蒲馔，酬君曲米春。西风万里客，此夕不思莼。\n\n","type":[]}
{"_id":{"$oid":"5b9a1bca367d5c0f40d244d0"},"title":"清波引 勿幕亭、酌泉亭在连州巾山麓","dynasty":"清代","writer":"朱祖谋","content":"小澜不整。是当日、流杯佳境。翠茵偎冷。野风荡愁醒。\n\n玉濑散空响，定有餐霞人听。自怜才净闻根，又飘落、午时磬。\n\n孤游惯领。倚危岫、云意未定。地炉供茗，对烟绪摇暝。\n\n清泠在山性，肯负辘轳修绠。坐恐一片奁冰，鉴人尘影。\n\n","type":[]}
{"_id":{"$oid":"5b9a1bca367d5c0f40d244d1"},"title":"游黄梁祠即景杂咏 其四","dynasty":"明代","writer":"申佳允","content":"行行古道问仙踪，驴背驮来睡眼矇。莫道仙缘非易结，仙乡今在睡乡中。\n\n","type":[]}
{"_id":{"$oid":"5b9a1bca367d5c0f40d244d2"},"title":"罗浮何君佑夫相访惠诗又出所作水墨鱼戏题卷","dynasty":"宋代","writer":"李昴英","content":"山头钓引千钧鱼，铁桥曾逢稚川奴。\n风波平地误点额，戏取墨汗翻模糊。\n纵观濠上契妙趣，浩浩胸次涵江湖。\n墨云忽从砚池起，拨剌跳出形模殊。\n大鱼腾骧撼风雨，小鱼琐碎游荇蒲。\n技如元放几许奇，金盘一个松江鲈。\n试张亭前涨波影，舂锄飞下傍睢盱。\n世间画史少活笔，描写终类鲋肆枯。\n文溪一湾浮钓徒，欠得龙眠为严濑羊裘图。","type":[]}
{"_id":{"$oid":"5b9a1bca367d5c0f40d244d3"},"title":"上元三绝 其二","dynasty":"宋代","writer":"张耒","content":"沽酒垆边人若市，算商亭下浪连天。张君官况今如此，岂有工夫作醉眠。\n\n","type":[]}
{"_id":{"$oid":"5b9a1bca367d5c0f40d244d4"},"title":"越日雨中饮复醉叠前韵示诸君 其二","dynasty":"清代","writer":"姚燮","content":"蓬莱万仞高，境先混沌凿。皎月如龙珠，横箫且骑鹤。\n\n沃焦有大渊，尧时已为壑。昆崙与扶桑，相对永漠漠。\n\n皇极持寸心，毋今丧我橐。当使风骨存，峻于两厓削。\n\n空宇无滞云，枯林不留萚。一握东海杯，飞来掌中落。\n\n仙叟赌玉尘，但解橘隐乐。焉知天外弧，夜影警神鹗。\n\n","type":[]}
{"_id":{"$oid":"5b9a1bca367d5c0f40d244d5"},"title":"行香子 时三鼓矣，欹枕不寐，感旧成章，凄绝之音，几难卒读","dynasty":"清代","writer":"高旭","content":"春在谁边。人在谁边。更东风、吹向谁边。迢迢山海，觅遍涯巅。\n\n是奈何花，奈何酒，奈何天。比翼难连。镜影难圆。柳丝丝、枉自缠绵。\n\n向楼头怅望，一缕情牵。奈月如魂，魂如梦，梦如烟。\n\n","type":[]}
{"_id":{"$oid":"5b9a1bca367d5c0f40d244d6"},"title":"松寺","dynasty":"唐代","writer":"卢延让","content":"山寺取凉当夏夜，共僧蹲坐石阶前。两三条电欲为雨， \n 七八个星犹在天。衣汗稍停床上扇，茶香时拨涧中泉。 \n 通宵听论莲华义，不藉松窗一觉眠。","type":[]}
{"_id":{"$oid":"5b9a1bca367d5c0f40d244d7"},"title":"与子真诸人饮求仁不与作怨诗因戏答","dynasty":"宋代","writer":"晁补之","content":"结习徐看荡劫灰，天花从自落空阶。\n似闻满室唯澄水，投砾何因出定来。","type":[]}
{"_id":{"$oid":"5b9a1bcc367d5c0f40d244d8"},"title":"赠萧世英","dynasty":"明代","writer":"解缙","content":"十九年中别更逢，逢君又别意重重。煎茶扫地同明月，相对弹琴到晓钟。\n\n","type":[]}
{"_id":{"$oid":"5b9a1bcc367d5c0f40d244d9"},"title":"渎流","dynasty":"清代","writer":"张问陶","content":"卧听海客说瀛洲，今日抽帆下渎流。浊水一湾村市冷，神鸦千点庙门秋。\n\n支离欲蓄三年艾，浩荡谁驯万里鸥。此去蓬山应不远，只愁风力引飞舟。\n\n","type":[]}
{"_id":{"$oid":"5b9a1bcc367d5c0f40d244da"},"title":"寄送方山人归歙州 其一","dynasty":"明代","writer":"李攀龙","content":"河水悠悠雁影长，长安回首泪成行。可怜三十年前客，明日扁舟是故乡。\n\n","type":[]}
{"_id":{"$oid":"5b9a1bcc367d5c0f40d244db"},"title":"芙蓉道间二首 其二","dynasty":"宋代","writer":"赵蕃","content":"芙蓉山下芙蓉渡，历尽崔嵬何物路。更观溪水突人来，令我诗情杂欣惧。\n\n舆夫重说松原山，如此积雨应生湍。从来潢潦无根源，水收石露须臾间。\n\n","type":[]}
{"_id":{"$oid":"5b9a1bcc367d5c0f40d244dc"},"title":"泰和八景 其六 田东暮雨","dynasty":"明代","writer":"胡奎","content":"戴笠出东郊，白云如海涛。前村风雨急，溪水晚来高。\n\n","type":[]}
{"_id":{"$oid":"5b9a1bcc367d5c0f40d244dd"},"title":"题画","dynasty":"明代","writer":"胡俨","content":"米老画图真绝俗，后来房山继其躅。意匠经营入渺茫，一见令人豁心目。\n\n秖今此图作者谁，笔意髣髴房山为。层峦日出翠将敛，深谷雨过云生迟。\n\n流泉涓涓落浅滩，茆堂六月清风寒。绿阴满户不收暑，上有好鸟鸣闲关。\n\n读书长年不知老，白首为儒空潦倒。下帷独坐懒窥园，落花只遣苍头扫。\n\n瓮中酒熟今朝开，故人有约应须来，无令行径生青苔。\n\n有酒可斟书可读，于人不求贫亦足。\n\n","type":[]}
{"_id":{"$oid":"5b9a1bcc367d5c0f40d244de"},"title":"谒禹庙","dynasty":"唐代","writer":"宋之问","content":"夏王乘四载，兹地发金符。峻命终不易，报功畴敢渝。 \n 先驱总昌会，后至伏灵诛。玉帛空天下，衣冠照海隅。 \n 旋闻厌黄屋，更道出苍梧。林表祠转茂，山阿井讵枯。 \n 舟迁龙负壑，田变鸟芸芜。旧物森如在，天威肃未殊。 \n 玄夷届瑶席，玉女侍清都。奕奕扃闱邃，轩轩仗卫趋。 \n 气青连曙海，云白洗春湖。猿啸有时答，禽言常自呼。 \n 灵歆异蒸糈，至乐匪笙竽。茅殿今文袭，梅梁古制无。 \n 运遥日崇丽，业盛答昭苏。伊昔力云尽，而今功尚敷。 \n 揆材非美箭，精享愧生刍。郡职昧为理，邦空宁自诬。 \n 下车霰已积，摄事露行濡。人隐冀多祐，曷唯沾薄躯。","type":[]}
{"_id":{"$oid":"5b9a1bcc367d5c0f40d244df"},"title":"述怀三首 其一","dynasty":"清代","writer":"费墨娟","content":"俗虑多多累我忙，诗书文字已全荒。羞随邻女夸娇艳，懒向旁人说短长。\n\n历遍尘途知险阻，尝深世味感炎凉。闲愁满抱凭谁遣，听雨看花倚石床。\n\n","type":[]}
{"_id":{"$oid":"5b9a1bcc367d5c0f40d244e0"},"title":"云庵觅诗","dynasty":"宋代","writer":"陈藻","content":"百级危阶上翠峦，四边山色自低环。\n海乡无限萧条景，收到楼前是美观。","type":[]}
{"_id":{"$oid":"5b9a1bcc367d5c0f40d244e1"},"title":"句 其一","dynasty":"宋代","writer":"杨备","content":"云窦穿银井，冰甃贮玉浆。\n\n","type":[]}
{"_id":{"$oid":"5b9a1bcd367d5c0f40d244e2"},"title":"水墨海棠","dynasty":"宋代","writer":"真山民","content":"不将翠袖捲纱红，怪得陈玄夺化工。想是太真春睡足，梦魂正在黑甜中。\n\n","type":[]}
{"_id":{"$oid":"5b9a1bcd367d5c0f40d244e3"},"title":"神宗皇帝挽辞 其五","dynasty":"宋代","writer":"黄裳","content":"忽自明庭去，风高帝所寒。有期修玉检，无处觅仙丹。\n\n与子基图远，开天数度宽。锦标何以报，空展赐诗看。\n\n","type":[]}
{"_id":{"$oid":"5b9a1bcd367d5c0f40d244e4"},"title":"雨后观涨","dynasty":"宋代","writer":"冯伯规","content":"闻得江头汹涌声，不知何处雨盆倾。\n两涯牛马那容辨，一夕蛟龙怒不平。\n涩尽横汀孤树在，微琥顽翳夕阳明。\n尽饶河伯乘秋旺，潦涸霜寒水自清。","type":[]}
{"_id":{"$oid":"5b9a1bcd367d5c0f40d244e5"},"title":"长相思","dynasty":"宋代","writer":"朱敦儒","content":"海云黄。橘洲霜。如箭滩流石似羊。溪船十丈长。 \n 人难量。水难量。过险方知著甚忙。归休老醉乡。","type":[]}
{"_id":{"$oid":"5b9a1bcd367d5c0f40d244e6"},"title":"游滁山二十咏 其六 酿泉","dynasty":"明代","writer":"郭之奇","content":"潺潺泻出两峰间，刮尽云根破石悭。香冽寻尝归众口，清辉独洗醉翁颜。\n\n","type":[]}
{"_id":{"$oid":"5b9a1bcd367d5c0f40d244e7"},"title":"廛中佛事","dynasty":"宋代","writer":"释惟一","content":"几回几巷复穿衢，货卖南方镇海珠。\n一栲栳都倾出了，不知酬价有人无。","type":[]}
{"_id":{"$oid":"5b9a1bcd367d5c0f40d244e8"},"title":"翠蛟峰","dynasty":"宋代","writer":"胡矩","content":"像耸奇形曰翠蛟，不须牙爪谩徒劳。须臾变化非难事，况有飞泉作怒涛。\n\n","type":[]}
{"_id":{"$oid":"5b9a1bcd367d5c0f40d244e9"},"title":"玉笥山中有白鹤花顶翅宛然类鹤王兰友作诗送至用韵二首 其二","dynasty":"元代","writer":"刘诜","content":"千载苏仙上帝乡，空馀琪草似人长。夜凉环佩不知处，梦觉满山风露香。\n\n","type":[]}
{"_id":{"$oid":"5b9a1bcd367d5c0f40d244ea"},"title":"西湖曲 其三","dynasty":"明代","writer":"何绛","content":"千株杨柳数家村，茅屋檐前鹊噪喧。竟日了无他客至，荷花空自绕柴门。\n\n","type":[]}
{"_id":{"$oid":"5b9a1bcd367d5c0f40d244eb"},"title":"遍题朱惟四增置诸胜十二首 其一 仙源","dynasty":"明代","writer":"邓云霄","content":"高循石磴踏罡风，寻得仙源杳霭中。怪底寒光浸星月，涟漪疑与绛河通。\n\n","type":[]}
{"_id":{"$oid":"5b9a1bcf367d5c0f40d244ec"},"title":"关南上桥寺候黄观察善卿殡不至漫占催装诗奉","dynasty":"明代","writer":"汤显祖","content":"薤露将晞早食前，如何报说五更天。\n因风寄与鸡鸣枕，则为长眠废短眠。","type":[]}
{"_id":{"$oid":"5b9a1bcf367d5c0f40d244ed"},"title":"郊庙歌辞。五郊乐章。雍和","dynasty":"唐代","writer":"佚名","content":"律应西成，气躔南吕。珪币咸列，笙竽备举。 \n 苾苾兰羞，芬芬桂醑。式资宴贶，用调霜序。","type":[]}
{"_id":{"$oid":"5b9a1bcf367d5c0f40d244ee"},"title":"晚步归而有作","dynasty":"近代","writer":"佟绍弼","content":"闲行能及灭灯前，聊胜端居坐榻穿。习乱群情耽醉饱，污人残市带腥膻。\n\n忧来不遣新风雅，物有难齐见后先。独伴晚怀惟月在，晴窗一片白茫然。\n\n","type":[]}
{"_id":{"$oid":"5b9a1bcf367d5c0f40d244ef"},"title":"五月五日诗","dynasty":"南北朝","writer":"崔巨伦","content":"五月五日时，天气已大热。狗便呀欲死，牛复吐出舌。\n\n","type":[]}
{"_id":{"$oid":"5b9a1bcf367d5c0f40d244f0"},"title":"八月十六日与客同游西湖","dynasty":"明代","writer":"郭谏臣","content":"芒鞋同上泛湖船，万顷波光一镜圆。日映诸峰浮水面，云扶高塔倚山巅。\n\n幽花曲渚横秋色，疏柳长堤起暮烟。准拟今宵明月夜，与君潦倒不须眠。\n\n","type":[]}
{"_id":{"$oid":"5b9a1bcf367d5c0f40d244f1"},"title":"日本杂事诗 其九十一","dynasty":"清代","writer":"黄遵宪","content":"绛蜡高烧照别离，乌衣换毕出门时。小时怜母今怜婿，宛转双头绾色丝。\n\n","type":[]}
{"_id":{"$oid":"5b9a1bcf367d5c0f40d244f2"},"title":"精膳郎中侯纶母张宜人寿七十","dynasty":"明代","writer":"顾清","content":"五丝蹙云双帔长，珠冠翠蕤明两珰。早年身侍两姑傍，良人执戟戍边方。\n\n齐眉举按上高堂，夜灯课子青藜光。良人已矣诸孤昌，大者名在六郡良。\n\n小者南省尚书郎，诸孙阶下俨成行。瑶环瑜珥间珩璜，花前迭进奉霞觞。\n\n花枝拂帘风日香，人间总谓天茫茫。有如人斯天岂忘，新年七十鬓微霜。\n\n药饵不御身康强，门前晋水春洋洋。谓君酿取酒千缸，君家此乐殊未央。\n\n","type":[]}
{"_id":{"$oid":"5b9a1bcf367d5c0f40d244f3"},"title":"后圃侍郎芍药酴醾三花竞发戴时可载酒来同酌醉中","dynasty":"宋代","writer":"陈著","content":"前日对花赋三诗，醉后谁复记当时。雪溪公子忽呈似，一见如梦中见之。\n\n世閒何事非虚妄，啸里著句岂狂痴。富公园有凌霄树，独立不蔓今古希。\n\n碧鸡坊头海棠花，花开如屋树丈围。洛与蜀，今已非，虽欲胜赏将何归。\n\n我家贫极花未厌，我亦未敢轻抛离。茶一盏，酒数卮，邀朋命友长娱嬉。\n\n今日何日晴且暖，三花相得心自知。旁观索赋不须讶，要问底蕴自有造物儿。\n\n","type":[]}
{"_id":{"$oid":"5b9a1bcf367d5c0f40d244f4"},"title":"题画册十七首 其九","dynasty":"清代","writer":"戴亨","content":"群峰云上立，乱石风前走。荡胸岚气生，看山背两手。\n\n","type":[]}
{"_id":{"$oid":"5b9a1bcf367d5c0f40d244f5"},"title":"和嘉本初夜泊枫桥韵","dynasty":"明代","writer":"沈周","content":"风流张继忆当年，一夜留题百世传。桥带人家斜倚寺，月笼沙水淡生烟。\n\n火知渔子仍村外，舟载诗僧又客边。我愧不能同此宿，却因新韵偶联篇。\n\n","type":[]}
{"_id":{"$oid":"5b9a1bd0367d5c0f40d244f6"},"title":"生日示闻诗闻礼","dynasty":"宋代","writer":"王十朋","content":"哀哀父母生我劳，生日不见徒悲号。今年偶然梦三刀，二千石向鄱阳叨。\n\n身虽五马已二毛，烹羊击鲜斫蟹螯。殷勤为寿劳尔曹，愿尔它年著綵袍。\n\n二亲无恙年俱高，更与诸孙持寿醪。满堂宾客来英豪，会看醉脸如仙桃。\n\n","type":[]}
{"_id":{"$oid":"5b9a1bd0367d5c0f40d244f7"},"title":"十月朔日蒙御史台颁至洪武九年历日十六喜而有赋","dynasty":"明代","writer":"刘崧","content":"洪武九年春，仪台宝历新。远从乌府送，如见凤图陈。\n\n万国同正朔，千官仰北辰。彤廷先进早，犹忆侍班晨。\n\n","type":[]}
{"_id":{"$oid":"5b9a1bd0367d5c0f40d244f8"},"title":"题信果观壁","dynasty":"唐代","writer":"李建勋","content":"春来涨水流而活，晓色西山势似行。 \n 玉洞主人经劫在，携竿步步就长生。","type":[]}
{"_id":{"$oid":"5b9a1bd0367d5c0f40d244f9"},"title":"沁园春·幼椿先生写示卅七年前养病青岛劳山新诗一首，嘱谱入乐府","dynasty":"近代","writer":"王韶生","content":"门外青松，枕畔涛声，客梦夕酣。看新阳杲杲，齐烟点点，朝来观海，日落还山。\n\n幽涧风生，寒波叶下，吹律谁温溪谷寒。晴阴改，叹丹崖灶冷，白袷衣单。\n\n閒眠。废了芸编。抬眼望亲交各一天。对林深暝色，云封片石，穷探造化，悬想推迁。\n\n物候非秋，英灵笑我，忘却烦忧且尽年。狂澜起，不平为平也，怒吼当前。\n\n","type":[]}
{"_id":{"$oid":"5b9a1bd0367d5c0f40d244fa"},"title":"丁亥秋事六章 其一 秋雨","dynasty":"当代","writer":"添雪斋","content":"谁将秋夜雨，淅沥遍倾之。悬影千灯窅，窥吾一芥悲。\n\n依稀人已远，愔翳梦而知。忆此幂天下，惊雷共那时。\n\n","type":[]}
{"_id":{"$oid":"5b9a1bd0367d5c0f40d244fb"},"title":"舟中重阳次至德韵","dynasty":"明代","writer":"陈繗","content":"舟泊渡头别路长，况逢重九寓他乡。一江波影依谁碧，两岸菊花为我黄。\n\n凉露沾衣唫里句，轻风落帽醉边觞。客中也得清平乐，万岁惟应祝圣王。\n\n","type":[]}
{"_id":{"$oid":"5b9a1bd0367d5c0f40d244fc"},"title":"有访","dynasty":"清代","writer":"储雄文","content":"未遇幽人又独还，贪看落日立溪湾。隔溪几处炊烟动，遮断寒林数叠山。\n\n","type":[]}
{"_id":{"$oid":"5b9a1bd0367d5c0f40d244fd"},"title":"宋履中学士挽词二首","dynasty":"宋代","writer":"孔武仲","content":"朝论方知子，哀哉疾不瘳。\n歌闻湘浦些，魂返岱宗游。\n文雅承三世，渊源见九流。\n音容如可接，图像在瀛洲。","type":[]}
{"_id":{"$oid":"5b9a1bd0367d5c0f40d244fe"},"title":"太庙乐章·皇帝阁六首","dynasty":"宋代","writer":"周麟之","content":"凤盖龙车玉作轮，兹临紫畦谒三神。\n已将福酒添眉寿，更祝椒觞一万春。","type":[]}
{"_id":{"$oid":"5b9a1bd0367d5c0f40d244ff"},"title":"自问","dynasty":"唐代","writer":"白居易","content":"依仁台废悲风晚，履信池荒宿草春。 \n 自问老身骑马出，洛阳城里觅何人。","type":[]}
{"_id":{"$oid":"5b9a1bd2367d5c0f40d24500"},"title":"七月二十夜临湘不寐观星作","dynasty":"当代","writer":"卢青山","content":"馀热怏怏气未平，夏虫聒唱已消沉。窗外默梧如我立，心中哗语与谁倾？\n\n灿灿明星光远大，悠悠尘世事阴昏。安得骑萤化汝去，灏流终古寄蒙冥。\n\n","type":[]}
{"_id":{"$oid":"5b9a1bd2367d5c0f40d24501"},"title":"楚甸江头望雪晴二首 其二","dynasty":"宋代","writer":"冯时行","content":"晴天开泽国，江渚匝烟围。鹭静萧萧立，梅孤默默飞。\n\n岸荒群虎过，村迥一人归。愁绪如相恼，帆收径典衣。\n\n","type":[]}
{"_id":{"$oid":"5b9a1bd2367d5c0f40d24502"},"title":"聚星堂前紫薇花","dynasty":"宋代","writer":"欧阳修","content":"亭亭紫薇花，向我如有意。\n高烟晚溟蒙，清露晨点缀。\n岂无阳春月，所得时节异。\n静女不争宠，幽姿如自喜。\n将期谁顾眄，独伴我憔悴。\n而我不强饮，繁英行亦坠。\n相看两寂寞，孤咏聊自慰。","type":[]}
{"_id":{"$oid":"5b9a1bd2367d5c0f40d24503"},"title":"鄂王墓","dynasty":"宋代","writer":"陈允平","content":"鄂王墓在栖霞岭，一片忠魂万古存。\n镜里赤心悬日月，剑边英气塞乾坤。\n苍苔雨暗龙蛇壁，老树烟凝虎豹旛。\n独倚东风挥客泪，大堪回首望中原。","type":[]}
{"_id":{"$oid":"5b9a1bd2367d5c0f40d24504"},"title":"十二时 其五","dynasty":"宋代","writer":"释咸静","content":"食时辰，掌钵徒劳入市巡。若将心受檀那饭，也似无功食禄人。\n\n","type":[]}
{"_id":{"$oid":"5b9a1bd2367d5c0f40d24505"},"title":"秋日过龙兴观墨池","dynasty":"唐代","writer":"李翔","content":"独登仙馆欲从谁，闻有王君旧墨池。苔藓已侵行履迹，洼坳犹是古来规。\n\n竹梢声认挥毫日，殿角阴疑洗砚时。叹倚坛边红叶树，霜钟欲尽下山迟。\n\n","type":[]}
{"_id":{"$oid":"5b9a1bd2367d5c0f40d24506"},"title":"雨中花 题秋海棠遗画","dynasty":"清代","writer":"孔宪英","content":"腕底酸红冷翠，写出秋容如醉。恨煞西风情太恶，吹作冰天泪。\n\n忍把画图当晤对。看小样、红妆憔悴。耳根内似闻蛩语，哽咽更教人心碎。\n\n","type":[]}
{"_id":{"$oid":"5b9a1bd2367d5c0f40d24507"},"title":"送吴太守之韶阳 其二","dynasty":"明代","writer":"刘崧","content":"白下东门柳，当年手种成。行行当别路，叶叶是离情。\n\n解缆惊秋雨，扬镳送晚晴。春风榕馆静，好在听啼莺。\n\n","type":[]}
{"_id":{"$oid":"5b9a1bd2367d5c0f40d24508"},"title":"万岁山","dynasty":"元代","writer":"潘伯脩","content":"龙首冈前玉树林，丹青万点紫烟深。广寒台殿秋如水，太液波涛晚向阴。\n\n西北云山凉冉冉，东南星海气湛湛。麟帘不卷空良夜，水鹤翛翛警露心。\n\n","type":[]}
{"_id":{"$oid":"5b9a1bd2367d5c0f40d24509"},"title":"关山月","dynasty":"宋代","writer":"宋构","content":"关山月，关山月，千里寒光射冰雪。\n一声羌管裂青云，陇上行人肠断绝。\n肠断绝兮将奈何，为君把酒问常娥。\n冰轮桂魄圆时少，应似人间离别多。","type":[]}
{"_id":{"$oid":"5b9a1bd3367d5c0f40d2450a"},"title":"平声四韵 其十四","dynasty":"明代","writer":"许国佐","content":"深夜相怜忆，寥寥岭外寒。司空刁笔疏，我友惠文冠。\n\n臂指偏能大，犬羊犹尚残。深惭蒲柳质，往亦过惊湍。\n\n","type":[]}
{"_id":{"$oid":"5b9a1bd3367d5c0f40d2450b"},"title":"大司马吴公惠田赋此奉答 其二","dynasty":"明代","writer":"屈大均","content":"繇来仁者粟，方与养亲宜。更受山田赐，弥惭石父知。\n\n自今为黍早，不惜采兰迟。勤动同妻子，长怀粒我私。\n\n","type":[]}
{"_id":{"$oid":"5b9a1bd3367d5c0f40d2450c"},"title":"次韵红白莲间生","dynasty":"宋代","writer":"周必大","content":"閒花不遣倚门墙，独挹芙蕖冉冉香。艳质施朱窥宋玉，冰姿傅粉试何郎。\n\n青茎翠盖元相映，缟袂霞裾各自芳。闻道金銮行豹直，炬莲先已兆嘉祥。\n\n","type":[]}
{"_id":{"$oid":"5b9a1bd3367d5c0f40d2450d"},"title":"宿青城板桥寺","dynasty":"宋代","writer":"李新","content":"村落萧萧烟雨收，鹑衣寒竖挽归牛。\n平生脚力未到处，当路贵人安肯游。\n蹶牛马蹄无限恐，荒凉僧墅不胜愁。\n北窗季弟还知否，一夜秋声已白头。","type":[]}
{"_id":{"$oid":"5b9a1bd3367d5c0f40d2450e"},"title":"喜凉亭","dynasty":"宋代","writer":"吴机","content":"小亭新筑藕花边，为爱陂塘五月天。\n最好一番风雨过，琼珠无数落清泉。","type":[]}
{"_id":{"$oid":"5b9a1bd3367d5c0f40d2450f"},"title":"经海子","dynasty":"明代","writer":"常伦","content":"积水明人眼，蒹葭十里秋。\n西风摇雉榘，晴日丽妆楼。\n柳径斜通马，荷丛暗度舟。\n东邻如可问，早晚卜清幽。","type":[]}
{"_id":{"$oid":"5b9a1bd3367d5c0f40d24510"},"title":"早行","dynasty":"宋代","writer":"胡仲弓","content":"曙色微分星渐稀，迎人犬吠出疎篱。\n轻车稳坐谁知我，不是坡翁戴笠时。","type":[]}
{"_id":{"$oid":"5b9a1bd3367d5c0f40d24511"},"title":"玉台体","dynasty":"宋代","writer":"利登","content":"浓绿千竿湑欲流，春风疑只在池头。\n相思一夕天相似，望断西南四百州。","type":[]}
{"_id":{"$oid":"5b9a1bd3367d5c0f40d24512"},"title":"秋怀八首 其四","dynasty":"明代","writer":"李梦阳","content":"苑西辽后洗妆楼，槛外芳湖静不流。乱世君臣那在眼，异时松柏自深愁。\n\n雕阑玉桂留天女，锦石秋花隐御舟。万古中华还此地，我皇亲为扫神州。\n\n","type":[]}
{"_id":{"$oid":"5b9a1bd3367d5c0f40d24513"},"title":"无题五首 其一","dynasty":"清代","writer":"华蘅芳","content":"宛转清歌不忍闻，酒痕无恙旧罗裙。香飘月窟应思桂，梦到高唐总是云。\n\n箧里尚留金蔽甲，书中空寄锦回文。可怜昨夜看牛女，银汉迢迢漏已分。\n\n","type":[]}
{"_id":{"$oid":"5b9a1bd4367d5c0f40d24514"},"title":"燕邸同王道坚醉后限韵戏为子夜离歌捉笔纵书命侍童击缶促之倡和迭就顷刻盈壁亦一快也 其四","dynasty":"明代","writer":"谢与思","content":"别欢童稚年，沈忧顿颜槁。侬若见欢时，罗襦系萱草。\n\n","type":[]}
{"_id":{"$oid":"5b9a1bd5367d5c0f40d24515"},"title":"登定山和光岳 其一","dynasty":"明代","writer":"庄昶","content":"万事人间偶唤醒，数椽我屋傍秋藤。醉眠老石三千丈，知在青天第几层。\n\n望外虚名何我敢，眼前门户是君撑。十年面壁收心坐，祇好平生去一矜。\n\n","type":[]}
{"_id":{"$oid":"5b9a1bd5367d5c0f40d24516"},"title":"吴市","dynasty":"清代","writer":"李楷","content":"朝游吴市门，夕眺太湖云。梅尉已仙去，龙威不可群。\n\n陂塘翔宿鹜，城郭入斜曛。壮士专诸里，萧然少见闻。\n\n","type":[]}
{"_id":{"$oid":"5b9a1bd5367d5c0f40d24517"},"title":"生查子 其二","dynasty":"当代","writer":"添雪斋","content":"第一别离歌，落落梧桐下。正是漠然时，正是相思罢。\n\n痴绝不成章，前事由他谢。初雪即凄凉，止在江南夜。\n\n","type":[]}
{"_id":{"$oid":"5b9a1bd5367d5c0f40d24518"},"title":"黎拾遗昕裴秀才迪见过秋夜对雨之作","dynasty":"唐代","writer":"王维","content":"促织鸣已急，轻衣行向重。寒灯坐高馆，秋雨闻疏钟。 \n 白法调狂象，玄言问老龙。何人顾蓬径，空愧求羊踪。","type":[]}
{"_id":{"$oid":"5b9a1bd5367d5c0f40d24519"},"title":"题朱元顺浯溪图","dynasty":"宋代","writer":"张孝祥","content":"去年过浯溪，王事有期程。夜半度湘水，但见天上星。\n\n平生中兴碑，梦入紫翠屏。已办北归时，十日穷攀登。\n\n今朝复何朝，忽此短轴横。历历眼中见，湘山无数青。\n\n白云著山腰，楼阁秋气明。便欲扶短策，下濯沧浪缨。\n\n主人山水仙，妙处心自评。元顺骨已冷，千载交盖倾。\n\n赏音寄幅纸，益见忠孝情。题诗疥公画，托我不朽名。\n\n","type":[]}
{"_id":{"$oid":"5b9a1bd5367d5c0f40d2451a"},"title":"午坐","dynasty":"宋代","writer":"陆游","content":"茶杯凝细孔，香岫起微云。\n树影窗间见，禽声屋角闻。\n流年易抛掷，旧学失锄耘。\n师友今零落，何人为运斤？","type":[]}
{"_id":{"$oid":"5b9a1bd5367d5c0f40d2451b"},"title":"和萧侍中子显春别诗四首 其四","dynasty":"南北朝","writer":"萧纲","content":"桃红李白若朝妆，羞持憔悴比新芳。不惜暂住君前死，愁无西国更生香。\n\n","type":[]}
{"_id":{"$oid":"5b9a1bd5367d5c0f40d2451c"},"title":"江城子 寄张世杰","dynasty":"元代","writer":"马需庵","content":"年华都逐水流东。再相逢。一衰翁。不道而今，豪气减元龙。白发青衫人老矣，才又向，舞雩风。片帆烟雨淡溟蒙。渺孤鸿。太匆匆。谁似髯参，依旧醉颜红。明日九重仙诏下，还又见，紫泥封。","type":[]}
{"_id":{"$oid":"5b9a1bd5367d5c0f40d2451d"},"title":"赠戴龙台之任惠州二守","dynasty":"明代","writer":"庞嵩","content":"水月江天万里清，浣江携月送君行。遐封惠渥新沾沐，对榻经纶旧讲明。\n\n白鹤忽看峰自在，青霞犹记洞中横。长安草色分岐路，聊付东风寄此情。\n\n","type":[]}
{"_id":{"$oid":"5b9a1bd6367d5c0f40d2451e"},"title":"忆昔","dynasty":"唐代","writer":"韦庄","content":"昔年曾向五陵游，子夜歌清月满楼。\n银烛树前长似昼，露桃花里不知秋。\n西园公子名无忌，南国佳人号莫愁。\n今日乱离俱是梦，夕阳唯见水东流！","type":["忧虑","感叹","嘲讽"]}
{"_id":{"$oid":"5b9a1bd6367d5c0f40d2451f"},"title":"贻刘伯敏","dynasty":"元代","writer":"郭钰","content":"江海归来少梦思，论文犹恨识君迟。雪鸿竟去空留迹，天马长鸣不受羁。\n\n每日想君池上酌，有时和我壁间诗。满林秋色风烟晚，甚欲相过未有期。\n\n","type":[]}
{"_id":{"$oid":"5b9a1bd6367d5c0f40d24520"},"title":"馀干赠别张二十二侍御（一作馀干别张侍御）","dynasty":"唐代","writer":"权德舆","content":"芜城陌上春风别，干越亭边岁暮逢。 \n 驱车又怆南北路，返照寒江千万峰。","type":[]}
{"_id":{"$oid":"5b9a1bd6367d5c0f40d24521"},"title":"大梁 其二","dynasty":"近代","writer":"范天烈","content":"十日平江九确山，轮蹄几瘁尚间关。强餐麦饭求粗饱，怕到泥涂涉更艰。\n\n僮仆少年偏善病，功名老大最羞颜。陶公毕竟归来好，犹剩门前柳一湾。\n\n","type":[]}
{"_id":{"$oid":"5b9a1bd6367d5c0f40d24522"},"title":"次韵斯远晨起见示","dynasty":"宋代","writer":"赵蕃","content":"云行日日候西东，更卜林啼与穴宫。\n乍见天边成四合，不知山脚本来空。\n岂惟吾辈忧艰食，更说军储傒屡丰。\n诏旨已闻汤自责，缺然谏纸疏由衷。","type":[]}
{"_id":{"$oid":"5b9a1bd6367d5c0f40d24523"},"title":"观贾元放书迹寄其弟季承","dynasty":"宋代","writer":"赵蕃","content":"古寺荒凉客寓居，闭门百事付乘除。\n学知定力贫非病，诗见新功乐有余。\n化鹤已空今已矣，骑鲸何处问何如。\n追怀存没伤零落，底事秋来音讯疏。","type":[]}
{"_id":{"$oid":"5b9a1bd6367d5c0f40d24524"},"title":"杂诗三首 其二","dynasty":"明代","writer":"陆深","content":"古井春无泉，槁木夏无枝。仲尼叹粪土，诗人咏德基。\n\n中夕起坐叹，叹息将奚为。去者日己远，来者安可期。\n\n不见令名士，监古乃得师。\n\n","type":[]}
{"_id":{"$oid":"5b9a1bd6367d5c0f40d24525"},"title":"蝶恋花二首 其一","dynasty":"近代","writer":"黄浚","content":"嚼尽红绒羞倚柱。偷放帘钩，遮断云来路。却手为琶谁顾误。\n\n羁郎弦上同声谱。\n\n检点旧衣无著处。阿姊东来，乞与黄金缕。还道薄情邀一顾。\n\n不辞比翼青鸾去。\n\n","type":[]}
{"_id":{"$oid":"5b9a1bd6367d5c0f40d24526"},"title":"秋宫词","dynasty":"明代","writer":"邓云霄","content":"夜来风雨六宫愁，人自伤心水自流。但羡舞腰偏入掌，谁怜团扇正迎秋。\n\n黄金不买相如赋，青鸟虚随阿母游。基酌姮娥奔月后，何如桑女陌东头。\n\n","type":[]}
{"_id":{"$oid":"5b9a1bd6367d5c0f40d24527"},"title":"失题十二首 其十二","dynasty":"明代","writer":"张弼","content":"庭槐风静午阴多，睡起西窗日影过。自笑老来无复梦，漫看庭蚁上南柯。\n\n","type":[]}
{"_id":{"$oid":"5b9a1bd7367d5c0f40d24528"},"title":"东阁试春日喜雨","dynasty":"明代","writer":"石宝","content":"西山多积雪，日暮呈清光。协风自东来，吹绿到池塘。\n\n池塘昨夜春草生，群鸦哑哑含春情。遥听宫车藉千亩，辘轳声转轻雷鸣。\n\n青帝勾芒驱白衣，中天倏忽晦复明。六街无尘见甘雨，谁将万斛珠玑倾。\n\n曾见珠玑雨下土，无食无衣竟何补。但愿淋漓浸田垄，垄头不独商羊舞。\n\n小儿拍手歌太平，老人援枹击土鼓。西窗兀坐兴有馀，阴阴草色侵庭除。\n\n披衣登高发长啸，王家膏泽真随车。北望银山气葱郁，乔松老柏青扶疏。\n\n青扶疏，雨如液。农夫荷耒正南行，桑柘无烟芳草碧。\n\n","type":[]}
{"_id":{"$oid":"5b9a1bd7367d5c0f40d24529"},"title":"太上皇后合端午帖子词","dynasty":"宋代","writer":"汪应辰","content":"上古遗书究治终，长编通鉴更参同。\n端居坐照无穷事，何用江心百鍊铜。","type":[]}
{"_id":{"$oid":"5b9a1bd8367d5c0f40d2452a"},"title":"饮酒歌四首 其四","dynasty":"当代","writer":"傅义","content":"每逢佳节更思乡，昼夜欢腾中国腔。散场工人最忙碌，空瓶满野大车装。\n\n","type":[]}
{"_id":{"$oid":"5b9a1bd8367d5c0f40d2452b"},"title":"寄题钓台","dynasty":"明代","writer":"丘浚","content":"祚终四百巳无汉，滩历千年尚姓严。终古祠堂钓台侧，水光山色拥高檐。\n\n","type":[]}
{"_id":{"$oid":"5b9a1bd8367d5c0f40d2452c"},"title":"涵虚阁四咏 其二 听泉","dynasty":"明代","writer":"孙传庭","content":"众籁溪边寂，泉声枕上通。急来知带雨，远至想随风。\n\n宛转危桥下，清凄乱石中。拂琴聊一曲，流水调堪同。\n\n","type":[]}
{"_id":{"$oid":"5b9a1bd8367d5c0f40d2452d"},"title":"七月三十一日夜作 其一","dynasty":"当代","writer":"魏新河","content":"身在长安阅客频，这番别意过于真。情如草色遥方觉，人似歌声忆更亲。\n\n枝幸得同花后果，根何能择蕊前因。事非人力非天力，多恐如来眉也颦。\n\n","type":[]}
{"_id":{"$oid":"5b9a1bd8367d5c0f40d2452e"},"title":"秋日载园刺史约同人游瑕邱作","dynasty":"清代","writer":"张晋","content":"行乐无古今，陵谷有变迁。风流不歇绝，赖此文字传。\n\n斯邱载《檀弓》，遗迹幸未湮。主人约嘉客，选胜追昔贤。\n\n登顿忽忘疲，周览开心颜。是时雨初霁，林木含朝烟。\n\n微风荡空翠，扑我襟袖间。千里纵远目，平楚何苍然。\n\n恨不起往哲，执手同周旋。主人发高唱，实从挥锦笺。\n\n修禊咏《兰亭》，雅集记《西园》。以今而视昔，夫复何让焉。\n\n斜阳欲西匿，去去还流连。谁是后来者，一笑摇归鞭。\n\n","type":[]}
{"_id":{"$oid":"5b9a1bd8367d5c0f40d2452f"},"title":"续董子温咏陶潜诗八首 其七","dynasty":"宋代","writer":"刘攽","content":"贵生未必全，徇名良自贼。区中共兹患，形影相与惑。\n\n神释乃超然，道真于此得。\n\n","type":[]}
{"_id":{"$oid":"5b9a1bd8367d5c0f40d24530"},"title":"鲁国图诗","dynasty":"宋代","writer":"谢翱","content":"秋风岳下城，海客见图新。树入舞雩里，水来浮磬滨。\n\n东封馀辇路，西狩问虞人。被发逢夫子，狂歌作放民。\n\n","type":[]}
{"_id":{"$oid":"5b9a1bd8367d5c0f40d24531"},"title":"书罗氏屏风四绝 其二","dynasty":"宋代","writer":"李之仪","content":"鼓声绝罢香烟起，涌出潮音满座寒。为问如何第一义，等閒拈却面前山。\n\n","type":[]}
{"_id":{"$oid":"5b9a1bd9367d5c0f40d24532"},"title":"海滨书所见","dynasty":"明代","writer":"郑善夫","content":"北里万馀户，渔樵更种田。打鱼乘水得，伐木上山便。\n\n禾黍栖南亩，牛羊被远阡。生涯未为少，何意尽颠连。\n\n","type":[]}
{"_id":{"$oid":"5b9a1bd9367d5c0f40d24533"},"title":"颂古十六首","dynasty":"宋代","writer":"释道宁","content":"一片虚空亘古今，鳞龙头角竞疏亲。\n坐亡立脱知多少，铁树花开别是春。","type":[]}
{"_id":{"$oid":"5b9a1bd9367d5c0f40d24534"},"title":"彭泽","dynasty":"明代","writer":"邓雅","content":"山通彭泽县，天设海门关。万水潴清浊，千艘渡险艰。\n\n望洋今日叹，承诏几时还。欲访陶潜宅，闻风有愧颜。\n\n","type":[]}
{"_id":{"$oid":"5b9a1bd9367d5c0f40d24535"},"title":"鹧鸪天 邓英翘有鹧鸪天词数十阕，皆述珠江旧游，名之为樱桥绮语。乞题","dynasty":"清代","writer":"汪东","content":"为忆前游感不禁。鹧鸪词好费沈吟。一编绮语三生债，几曲阑干万里心。\n\n兰棹急，越江深。恼人春色梦重寻。木棉开处花如血，化作啼痕染客襟。\n\n","type":[]}
{"_id":{"$oid":"5b9a1bd9367d5c0f40d24536"},"title":"追昔感事八首（出世周手稿，集本不载）","dynasty":"明代","writer":"王伯稠","content":"高枕青山计未贫，空林幽鸟伴吟身。\n谁能更抱齐门瑟，老觅长安解听人。","type":[]}
{"_id":{"$oid":"5b9a1bd9367d5c0f40d24537"},"title":"纸被行","dynasty":"宋代","writer":"王炎","content":"瑶姬不触麒麟红，金壶潋滟琥珀逍。\n狐裘公子喜夜永，杯行暖玉烦春葱。\n檐头雪花大如掌，洞房但觉春融融。\n岂知有客方贪睡，漏尽更阑不能寐。\n花红玉白不相随，赖有楮生为伴侣。\n生家住处近麻姑，亦能幻出冰肌肤。\n绝嫌墨客蝇头污，懒入官黄藏蠹鱼。\n宁随人意任舒卷，虽则软美非脂韦。\n风姨霜女皆退舍，稍觉和气生氍毹。\n梅花破雪催寒去，春回人向花前醉。\n女郎雾縠试轻衫，至此失时因坐废。\n绿槐影底夏日长，人间只要一味凉。\n青奴元自不妩媚，居然负恃能专房。\n秋风一夜来消息，又却见渠先弃掷。\n冬来复挽楮生归，属付苍头轻拂拭。\n用则铺张舍则藏，喜愠未尝形玉色。\n世事乘除无不然，安用动心三叹息。","type":[]}
{"_id":{"$oid":"5b9a1bd9367d5c0f40d24538"},"title":"和许表民湔江驿四题","dynasty":"宋代","writer":"李新","content":"笋成森碧玉，麦熟敛黄云。\n村酒不堪酌，一杯能易醺。","type":[]}
{"_id":{"$oid":"5b9a1bd9367d5c0f40d24539"},"title":"题敬亭琵琶行填词后二首 其二","dynasty":"清代","writer":"敦敏","content":"红牙翠管写离愁，商妇琵琶湓浦秋。读罢乐章频怅怅，青衫不独湿江州。\n\n","type":[]}
{"_id":{"$oid":"5b9a1bd9367d5c0f40d2453a"},"title":"鹧鸪天•寄","dynasty":"明代","writer":"董以宁","content":"两小无猜直到今。丙寅鹊脑惯同斟。鸳鸯向午常交颈，豆蔻多时始见心。\n\n曾赋别，几嗣音。天涯南北雁难寻。归来朱鸟窗前看，应有蛛丝网画琴。\n\n","type":[]}
{"_id":{"$oid":"5b9a1bd9367d5c0f40d2453b"},"title":"望云中塞","dynasty":"明代","writer":"谢榛","content":"几年欲向塞门游，北渡桑乾重旅愁。画角悲凉孤馆夜，黄榆摇落九边秋。\n\n壮心未掷班生笔，浪迹堪怜季子裘。回首江湖任鸥鸟，谩嗟华发滞燕州。\n\n","type":[]}
{"_id":{"$oid":"5b9a1bda367d5c0f40d2453c"},"title":"嘲鹭","dynasty":"宋代","writer":"方岳","content":"曾有诗矜白鹭閒，一生诗眼乞山漫。\n朝来更觉忙於我，雪沍苍溪不道寒。","type":[]}
{"_id":{"$oid":"5b9a1bda367d5c0f40d2453d"},"title":"厓山吊古 其二","dynasty":"明代","writer":"张同祁","content":"朝事艰危转见遭，只将哀些重挥毫。肉缘赵氏孤应切，目满遗弓远自劳。\n\n乱世君臣虚石画，青天龙虎散旌旄。只今窑鳖滋苔藓，日落苍茫寒暮涛。\n\n","type":[]}
{"_id":{"$oid":"5b9a1bda367d5c0f40d2453e"},"title":"送沈广文之侯官","dynasty":"明代","writer":"胡应麟","content":"日暮河梁畔，归帆趁北风。一毡初就日，双剑旧如虹。\n\n驿路蒹葭外，斋头苜蓿中。飘飘幔亭宴，霞色近人红。\n\n","type":[]}
{"_id":{"$oid":"5b9a1bda367d5c0f40d2453f"},"title":"游西子湖至平湖秋月","dynasty":"清代","writer":"方仁渊","content":"白公堤上暖云蒸，春水平湖澈底澄。山色晴飞满楼翠，天光倒影一壶冰。\n\n盘中胜味呼烹鲤，柳下清歌听采菱。安得雪消明月夜，一樽浊酒此间凭。\n\n","type":[]}
{"_id":{"$oid":"5b9a1bdb367d5c0f40d24540"},"title":"嘉鱼 其一","dynasty":"明代","writer":"屈大均","content":"十月小湘峡，嘉鱼出穴多。爱寒餐雪水，乘暖下烟波。\n\n作鲙宜长至，分甘与玉珂。殷勤渔父意，岁岁此牂柯。\n\n","type":[]}
{"_id":{"$oid":"5b9a1bdb367d5c0f40d24541"},"title":"和景彝诮扶出者","dynasty":"宋代","writer":"王圭","content":"天子重论秀，待之以公卿。志士抱奇节，犹或场屋轻。\n\n学能苦自琢，诗书腹纵横。胡为怀袖间，挟册角群生。\n\n诃卒窥其旁，执衣来叩楹。狂狙就新缚，跳突哀且鸣。\n\n岂不念寒孤，顾有素令明。利禄非可苟，辱甚舍弗烹。\n\n","type":[]}
{"_id":{"$oid":"5b9a1bdb367d5c0f40d24542"},"title":"满江红 第二体。和张元干《芦川词》","dynasty":"清代","writer":"顾太清","content":"绿惨红愁，东风里、杜鹃声恶。春去也、小楼人寂，雨声偏作。\n\n弱柳难将春思系，泪珠长向花前落。问天涯、归梦几时来。\n\n随风泊。\n\n春寒重，罗衣薄。音书断，情无著。对残灯顾影，共谁斟酌。\n\n昨夜雨睛知骤暖，等闲负了三春约。卷珠帘、一望碧天长，山如削。\n\n","type":[]}
{"_id":{"$oid":"5b9a1bdb367d5c0f40d24543"},"title":"棣华堂","dynasty":"宋代","writer":"韩维","content":"锦衣赍钺耀当年，心在王家迹在边。\n论议每先诸将勇，规模仍袭仲兄贤。\n一朝华栋飞翚动，四坐清觞插羽传。\n欲赋酬章惭懦氏，白头终日诵尘编。","type":[]}
{"_id":{"$oid":"5b9a1bdb367d5c0f40d24544"},"title":"招赵友饮禅院","dynasty":"明代","writer":"张煌言","content":"清酒今朝买百壶，拟邀佳客醉屠苏；玉山倒处人争看，可有连城一璧无？\n\n","type":[]}
{"_id":{"$oid":"5b9a1bdb367d5c0f40d24545"},"title":"喜雨诗 其二","dynasty":"宋代","writer":"张昭远","content":"祷旱何妨抵死求，分明在处有神湫。只消一念精诚格，立使风雷布九州。\n\n","type":[]}
{"_id":{"$oid":"5b9a1bdc367d5c0f40d24546"},"title":"赐枢密院楼炤","dynasty":"宋代","writer":"宋高宗","content":"联念邦家历万几，幸卿相与久维持。\n孜孜广道诹询处，蹇蹇封章纳诲时。\n半世奇勋惟我重，一生忠节自天知。\n南归奚事将为赠，金石诗篇壮羽仪。","type":[]}
{"_id":{"$oid":"5b9a1bdc367d5c0f40d24547"},"title":"郊坛燕集","dynasty":"明代","writer":"马汝骥","content":"北极冠缨紫气分，南郊楼阁坐氤氲。\n莺啼苑树琼筵合，燕蹴坛花锦瑟闻。\n二月衣沾星殿雨，九天杯覆露盘云。\n莫言词赋甘泉绝，欲向仙都诵赤文。","type":[]}
{"_id":{"$oid":"5b9a1bdc367d5c0f40d24548"},"title":"国清振锡桥","dynasty":"宋代","writer":"释慧远","content":"五峰翠挼蓝，双涧声振锡。\n中有老频螺，倒吹无孔笛。\n不许行云作伴归，谁来踏破苍苔迹。","type":[]}
{"_id":{"$oid":"5b9a1bdc367d5c0f40d24549"},"title":"早发上东门","dynasty":"唐代","writer":"綦毋潜","content":"十五能行西入秦，三十无家作路人。 \n 时命不将明主合，布衣空染洛阳尘。","type":[]}
{"_id":{"$oid":"5b9a1bdc367d5c0f40d2454a"},"title":"茂林居士忆琴百二绝句 其二十九","dynasty":"近代","writer":"吴玉如","content":"弱腕扶郎思强步，床前咫尺晕垂头。明知撑扎缘何事，欲减郎心一段愁。\n\n","type":[]}
{"_id":{"$oid":"5b9a1bdc367d5c0f40d2454b"},"title":"王仪伯参政见和郊字韵诗复用韵叙谢二首 其二","dynasty":"元代","writer":"虞集","content":"圣远言湮感垫昏，河汾千载最知恩。垂绅论道称前古，束发明经奉至尊。\n\n车骑身从游汗漫，庭闱心在视寒温。朝回未觉归途晚，斗柄西移揭角根。\n\n","type":[]}
{"_id":{"$oid":"5b9a1bdc367d5c0f40d2454c"},"title":"开平书事 其二","dynasty":"元代","writer":"梵琦","content":"绝域秋风早，殊方使客还。河冲秦日塞，地接汉时关。\n\n万古悲青冢，兼程过黑山。从容陪国论，咫尺近天颜。\n\n","type":[]}
{"_id":{"$oid":"5b9a1bdc367d5c0f40d2454d"},"title":"步蟾宫·绿华翦碎娇云瘦","dynasty":"宋代","writer":"蒋捷","content":"绿华翦碎娇云瘦。剩妆点、菊前蓉後。娟娟月也染成香，何况、纤罗襟袖。秋窗一夜西风骤。翠奁锁、琼珠花镂。人间富贵总腥膻，且和露、攀花三嗅。","type":[]}
{"_id":{"$oid":"5b9a1bdc367d5c0f40d2454e"},"title":"会稽三贤祠诗 旌忠庙","dynasty":"宋代","writer":"王十朋","content":"国家往往艰难中，搢绅节义扫地空。靖康有一忠悯公，建炎独有唐侯忠。\n\n唐侯爵位何曾隆，身居行伍侪罴熊。平生经史漫不通，严霜烈日蕴在衷。\n\n愤然一奋不顾躬，太尉夺笏嗟匆匆。子房铁椎计已穷，张巡就缚气尚雄。\n\n杲卿锯解骂未终，忠血义肉涂地红。烈气英魂薄苍穹，事惊朝野闻帝聪。\n\n立庙旌忠浙江东，睢阳双庙同高风。名书青史等岱崧，当时开门谁纳戎，贻臭千古如蛆虫。\n\n","type":[]}
{"_id":{"$oid":"5b9a1bdc367d5c0f40d2454f"},"title":"和姚令威春晚即事","dynasty":"宋代","writer":"许志仁","content":"卧看游丝媚远天，起寻幽径却茫然。\n句成落絮飞花里，心在残霞夕照边。\n无复双鱼传尺素，空余宝瑟思华年。\n老来情味人应笑，白首伤春只醉眠。","type":[]}
{"_id":{"$oid":"5b9a1bdd367d5c0f40d24550"},"title":"第二十六鸡栖凤巢颂","dynasty":"宋代","writer":"释义青","content":"无伴石人衣入山，云笼红顶绿衣寒。喝开劫兆三峰顶，捧出金栏对日看。\n\n","type":[]}
{"_id":{"$oid":"5b9a1bdd367d5c0f40d24551"},"title":"思佳客","dynasty":"近代","writer":"邓嘉缜","content":"自遣新愁自不支。蓬山迢递问归期。欢情似水春韶四，客感如云夜漏迟。\n\n羁彩凤，托灵犀。就中心事有谁知。常时对面成辜负，何必天涯是别离。\n\n","type":[]}
{"_id":{"$oid":"5b9a1bdd367d5c0f40d24552"},"title":"都昌沿檄黟歙遇春一首","dynasty":"宋代","writer":"王阮","content":"忽忽年华换，悠悠客路长。\n春声先水响，山气欲花香。\n何补公家事，空随吏役忙。\n白云知此意，一片直都昌。","type":[]}
{"_id":{"$oid":"5b9a1bdd367d5c0f40d24553"},"title":"送李华西太守二首 其一","dynasty":"明代","writer":"陈恭尹","content":"归去人皆惜，歌声满峡中。吏才推悃愊，文体仰宗工。\n\n不以和伤介，能将雅变风。一时诸五马，德重总输公。\n\n","type":[]}
{"_id":{"$oid":"5b9a1bde367d5c0f40d24554"},"title":"乌使君","dynasty":"宋代","writer":"林宗放","content":"始听歌来暮，还闻说去思。\n但知忧国计，那肯问家为。\n跨竹儿童集，携书父子随。\n谢在攀恋处，争作画图披。","type":[]}
{"_id":{"$oid":"5b9a1bde367d5c0f40d24555"},"title":"山溪","dynasty":"当代","writer":"陈忠平","content":"山溪流且缓，阻石更迂行。岁月磨无角，烟霞濡有声。\n\n经寒不曾冻，返景自然清。莫比江河阔，江河此处生。\n\n","type":[]}
{"_id":{"$oid":"5b9a1bde367d5c0f40d24556"},"title":"元旦","dynasty":"明代","writer":"边贡","content":"岁首江南久客身，宦情寥落道情深。极知佳丽非吾土，且喜逢迎有故人。\n\n城上雪痕经腊在，水边梅蕊觑年新。呼童早蜡登山屐，莫负陶家漉酒巾。\n\n","type":[]}
{"_id":{"$oid":"5b9a1bde367d5c0f40d24557"},"title":"沁园春·虱辩","dynasty":"清代","writer":"陆震","content":"虱告主人，臣罪当烹，幸缓须臾。恰憎予贪甚，诚然无状，念兹蠢尔，焉用深诛。\n\n造化从来，多钟物害，攫者豺狼射者狐。公真误，总鸱张不问，翻谴区区。\n\n公能为蹠之徒。敢群处、裈中慁起居。奈绣衣云烂，生无而分，锦衾香暖，命不人如。\n\n独类嵇生，性耽懒慢，盥洗都慵发怕梳。还相宥，愿长依敝裤，终惠微躯。\n\n","type":[]}
{"_id":{"$oid":"5b9a1bde367d5c0f40d24558"},"title":"简茂秦","dynasty":"明代","writer":"王世贞","content":"飘梗真难系，垂杨未可攀。君名去留外，吾道是非间。\n\n且白人前眼，凭苍客后颜。萧然一长揖，诗句满春山。\n\n","type":[]}
{"_id":{"$oid":"5b9a1bde367d5c0f40d24559"},"title":"临汝书院成潘水部赠独脚歌次韵奉答","dynasty":"明代","writer":"周瑛","content":"大冶铄物抟阴阳，青春去我何堂堂。西偏小搆亦颇良，不施黝垩横白杗。\n\n捲帘正对五羊冈，树木拂檐交青苍。祥烟紫气相回翔，坐令白日迷晶光。\n\n文采弸彪来省郎，为我艺苑芟秽荒。铿然制作称大方，利觜长距独擅场。\n\n嗟予苦学未成章，点缀牺樽青与黄。六经窟穴漱馀香，拍拍春意觉满腔。\n\n与君对织云锦裳，著向风前聊徜徉。欲骖麟凤游帝乡，又笑目眩心未忘。\n\n小吏抱牍来仓皇，谓耽文字颇有妨。广陆无车川无梁，出门万里道路长，使君局面宜更张。\n\n","type":[]}
{"_id":{"$oid":"5b9a1bdf367d5c0f40d2455a"},"title":"眼儿媚（寄赠）","dynasty":"宋代","writer":"史达祖","content":"潘郎心老不成春。风味隔花尘。帘波浸笋，窗纱分柳，还过天津。 \n 近时无觅湘云处，不记是行人。楼高望远，应将秦镜，多照施颦。","type":[]}
{"_id":{"$oid":"5b9a1bdf367d5c0f40d2455b"},"title":"怀嵩亭","dynasty":"宋代","writer":"华镇","content":"嵩高维神岳，峻极上霄汉。临登信舍地，庶入朝夕观。\n\n垂檐碧云低，带户前山乱。何日见愚公，神栖梦轻断。\n\n","type":[]}
{"_id":{"$oid":"5b9a1bdf367d5c0f40d2455c"},"title":"寄别王澹庵迁秩建南道","dynasty":"明代","writer":"黄公辅","content":"四载埙篪共合簪，洞庭不似两情深。清宵有月频疑色，妙曲无弦倍赏音。\n\n白鹤峰头天渐远，碧云楼畔树芳森。并州父老如相问，倦雨惟知向茂林。\n\n","type":[]}
{"_id":{"$oid":"5b9a1bdf367d5c0f40d2455d"},"title":"黄家庄","dynasty":"宋代","writer":"林逋","content":"黄家庄畔一维舟，总是沿流好宿头。\n野兴几多寻竹径，风情些小上茶楼。\n遥村雨暗鸣寒犊，浅溆沙平下晚鸥。\n更有锦帆荒荡事，茫茫随分起诗愁。","type":[]}
{"_id":{"$oid":"5b9a1bdf367d5c0f40d2455e"},"title":"秋兴次韵","dynasty":"明代","writer":"张渊","content":"识来三十四年非，珍重山林短后衣。\n龟背刮毛惭我拙，虎头食肉任人飞。\n老亲种种垂秋发，旧屋萧萧淡夕晖。\n办得浮家明日去，五湖处处是渔矶。","type":[]}
{"_id":{"$oid":"5b9a1bdf367d5c0f40d2455f"},"title":"王才臣 其五 松庵","dynasty":"宋代","writer":"周必大","content":"冬与滕六宜，夏与赵盾敌。更有茯苓功，保君千岁质。\n\n","type":[]}
{"_id":{"$oid":"5b9a1bdf367d5c0f40d24560"},"title":"减字木兰花 其二 复用韵，有所寄","dynasty":"清代","writer":"汪东","content":"姮娥自语。不肯广寒宫里住。特破云围。举酒相邀一问之。\n\n眉痕初秀。金镜亏时那见有。露湿裳衣。一夕团圞众已知。\n\n","type":[]}
{"_id":{"$oid":"5b9a1bdf367d5c0f40d24561"},"title":"偈颂二十一首 其十三","dynasty":"宋代","writer":"释智愚","content":"夫蛊者最灵通，不期而会，不约而同。拶著崖崩石裂，抛出金圈栗蓬。\n\n惊倒露柱，嚇煞灯笼。不知何处毒种，元来门里有虫。\n\n","type":[]}
{"_id":{"$oid":"5b9a1bdf367d5c0f40d24562"},"title":"芳沚亭","dynasty":"宋代","writer":"郑侠","content":"澄流良湜湜，幽藻还漪漪。\n不是采蘩手，芬芳长自持。","type":[]}
{"_id":{"$oid":"5b9a1bdf367d5c0f40d24563"},"title":"闻蝉五绝句奉呈诸幕友 其一","dynasty":"宋代","writer":"曾丰","content":"炎帝乘风驭气行，前驱警跸羽仙轻。胸中一部钧天乐，吐作衙官唱道星。\n\n","type":[]}
{"_id":{"$oid":"5b9a1be0367d5c0f40d24564"},"title":"浮邱八景 其七 听笙亭","dynasty":"明代","writer":"邓时雨","content":"缥缈云中若有声，恍疑王子学吹笙。孤亭寂寞浮舄畔，千载犹传伊洛名。\n\n","type":[]}
{"_id":{"$oid":"5b9a1be0367d5c0f40d24565"},"title":"忆旧八首 其六","dynasty":"清代","writer":"金朝觐","content":"吾慕李约亭，老吏著芳型。论事有先见，立言持正经。\n\n金银清夜气，仁寿出祥刑。几忆亲甘苦，居然两鬓星。\n\n","type":[]}
{"_id":{"$oid":"5b9a1be1367d5c0f40d24566"},"title":"贺孝公被挞二首 其一","dynasty":"明代","writer":"释函可","content":"狱吏何妨溺死灰，独将鸡肋抵轰雷。翻嫌昔日王孙饿，宁受尊拳不受哀。\n\n","type":[]}
{"_id":{"$oid":"5b9a1be1367d5c0f40d24567"},"title":"东园招孙中叔","dynasty":"宋代","writer":"郑獬","content":"花路横梢已碍马，断无人迹赏年芳。\n绿杨成穗点著地，蝴蝶作团飞过墙。\n不禁梦回多黯郁，长因酒后得凄凉。\n期君待与春翁约，买取东风任醉乡。","type":[]}
{"_id":{"$oid":"5b9a1be1367d5c0f40d24568"},"title":"春日客怀二首 其一","dynasty":"明代","writer":"于谦","content":"马上春如梦，空嗟岁月长。天涯无限路，芳草自斜阳。\n\n","type":[]}
{"_id":{"$oid":"5b9a1be1367d5c0f40d24569"},"title":"杂兴五首 其四","dynasty":"宋代","writer":"艾性夫","content":"蚁国槐为穴，蜂衙蜜作房。采花与旋磨，辛苦知尊王。\n\n胡为枭獍生，思食父母肠。彼微有尊卑，此大相灭亡。\n\n物情有不齐，使我心忧伤。\n\n","type":[]}
{"_id":{"$oid":"5b9a1be1367d5c0f40d2456a"},"title":"禅人并化主写真求赞 其三二九","dynasty":"宋代","writer":"释正觉","content":"规圆矩方，凫短鹤长。落日烟村牧笛，平湖月夜鱼榔。\n\n","type":[]}
{"_id":{"$oid":"5b9a1be1367d5c0f40d2456b"},"title":"瑞鹤仙才人河满赋此慰之","dynasty":"清代","writer":"陈洵","content":"暗尘惊转烛。送华堂归客，春波如麴。笙箫咽寒玉。\n\n有明妆窈窕，自伤幽独。庭花簌簌。夜潮生、东风又促。\n\n算游丝、飞絮牵萦，天远泪痕相续。\n\n枨触。长门买赋，词客千金，此情谁属。蛾眉漫蹙。今古事，几歌哭。\n\n但飘零休恨，天涯看遍，芳草无人更绿。问伊家、除了周郎，为谁误曲。\n\n","type":[]}
{"_id":{"$oid":"5b9a1be1367d5c0f40d2456c"},"title":"咏舞妓诗","dynasty":"南北朝","writer":"何逊","content":"管清罗荐合。\n弦惊雪袖迟。\n逐唱回纤手。\n听曲动蛾眉。\n凝情眄堕珥。\n微睇托含辞。\n日暮留嘉客。\n相看爱此时。","type":[]}
{"_id":{"$oid":"5b9a1be1367d5c0f40d2456d"},"title":"天关讲学示诸生","dynasty":"明代","writer":"杨起元","content":"南域精华回岭海，白云情色照仙城。烘花日暖蔷薇丽，掠燕风生杨柳轻。\n\n定坐已忘尘俗念，咏歌犹浃冠童情。千年遗范瞻先哲，万古斯文畏后生。\n\n","type":[]}
