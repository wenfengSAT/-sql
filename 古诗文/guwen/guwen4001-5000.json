{"_id":{"$oid":"5b9a198f367d5c0f40d235ce"},"title":"满江红 其二 勖受军训诸生","dynasty":"近代","writer":"卢前","content":"一息尚存，应未忘、匹夫之责。天下事、危如累卵，万千苦厄。\n\n患难迫人当大任，鞠躬尽瘁吾何惜。看中吴、当日小周郎，匡时策。\n\n尽汝力，完天职。心不死，血终热。念江山信美，旧时踪迹。\n\n尝胆卧薪师勾践，冲天奋翼怜萧特。补金瓯、誓我十年期，书诸褶。\n\n","type":[]}
{"_id":{"$oid":"5b9a198f367d5c0f40d235cf"},"title":"和韵 其二","dynasty":"宋代","writer":"韩淲","content":"酴醾一架煖争开，投老看花得几回。兴以芳时寻醉去，诗从永日送香来。\n\n","type":[]}
{"_id":{"$oid":"5b9a198f367d5c0f40d235d0"},"title":"得吕山人报","dynasty":"明代","writer":"陈迁","content":"忽闻消息百忧攒，书到飞邮不忍看。蛮土岂终埋侠骨，白头何事泣南冠。\n\n呼朋问酒心先醉，垂死怜君胆未寒。莫向词林赋鹦鹉，妒人风雪易凋残。\n\n","type":[]}
{"_id":{"$oid":"5b9a198f367d5c0f40d235d1"},"title":"江头绝句 其十二","dynasty":"明代","writer":"程本立","content":"孰知中国外，民俗乃驺虞。舞意存千羽，歌情在裤襦。\n\n","type":[]}
{"_id":{"$oid":"5b9a198f367d5c0f40d235d2"},"title":"安稳道中","dynasty":"明代","writer":"江源","content":"戒晓星轺度翠微，不堪野雾湿征衣。长桥跨涧水千尺，古庙依山树四围。\n\n愁我岖崎坡上路，爱他潇洒竹间扉。前程去去知何许，啼鸟声中又落晖。\n\n","type":[]}
{"_id":{"$oid":"5b9a198f367d5c0f40d235d3"},"title":"次韵朱新仲省宿十首 其九","dynasty":"宋代","writer":"刘才邵","content":"与作先秋蒲，岂若经霜竹。坚脆随所养，古人戒多欲。\n\n年来铅汞鼎，丹火犹未伏。更须形中神，各各司其局。\n\n","type":[]}
{"_id":{"$oid":"5b9a198f367d5c0f40d235d4"},"title":"闻王子房中丞死寇志感","dynasty":"明代","writer":"黎遂球","content":"都城鹫峰寺，忆尔隔垣看。生死七年易，勋劳千古难。\n\n忠魂应自吊，社稷信谁安。涕泪遥堪寄，秋墟汴水寒。\n\n","type":[]}
{"_id":{"$oid":"5b9a198f367d5c0f40d235d5"},"title":"富春舟中","dynasty":"明代","writer":"佘翔","content":"寒云落木晚萧萧，人与孤舟对寂寥。忽见西风吹五两，月明还趁浙江潮。\n\n","type":[]}
{"_id":{"$oid":"5b9a198f367d5c0f40d235d6"},"title":"夜过谢池小酌戏继前韵示诸友","dynasty":"宋代","writer":"欧阳澈","content":"为忆莲娃夜叩门，恐缘芳草怨王孙。眉弯海峤初生月，鬓亸巫峰欲坠云。\n\n金粟花残将委烬，香丝篆破不成文。朦胧月映人如玉，尔汝忘形共一樽。\n\n","type":[]}
{"_id":{"$oid":"5b9a198f367d5c0f40d235d7"},"title":"和西湖竹枝词","dynasty":"元代","writer":"朱庸","content":"小姑疑郎去不归，为郎打瓦复钻龟。青山尚有飞来日，不信人无相见时。\n\n阿奴采莲湖上舟，阿郎贩豆辽东州。一心愿逐东流水，流送辽东古渡头。\n\n","type":[]}
{"_id":{"$oid":"5b9a1990367d5c0f40d235d8"},"title":"出塞二首 其二","dynasty":"明代","writer":"王世贞","content":"不断穹庐色，檀槽压酪浆。俄闻五校至，去逐六骡亡。\n\n蒲类天如赭，燕支月似霜。前军又铙吹，生得左贤王。\n\n","type":[]}
{"_id":{"$oid":"5b9a1990367d5c0f40d235d9"},"title":"浯亭望横山","dynasty":"宋代","writer":"游九功","content":"峨峨岸东山，躣来势奔虬。\n横约一溪水，抱邑止复流。\n近郭看逾好，向望此其尤。\n翠展曲屏宽，一目千里收。\n此山此水水，我歌我来游。\n知不市声杂，亦忘溪上幽。\n方将解其缚，于焉我何求。","type":[]}
{"_id":{"$oid":"5b9a1990367d5c0f40d235da"},"title":"七月十六日晚雨已而月出","dynasty":"宋代","writer":"周紫芝","content":"将雨日已晏，既晴天亦曛。风从莽苍来，云向西南奔。\n\n忽于苍玉玦，拥此黄金盆。我居在山顶，升沉阅冰轮。\n\n三年东冈头，入我圭窦门。平生金兰友，老去无一存。\n\n愿言结神交，相与论素心。素心不可说，月亦终无言。\n\n","type":[]}
{"_id":{"$oid":"5b9a1990367d5c0f40d235db"},"title":"吴中友人惠蟹","dynasty":"宋代","writer":"宋祁","content":"秋水江南紫蟹生，寄来千里佐吴羹。\n楚人欲使衷留甲，齐客何妨死愿烹。\n下筯未休资快嚼，持螫有味散朝酲。\n定知不作蟛蜞悮，曾厕西都博士名。","type":[]}
{"_id":{"$oid":"5b9a1990367d5c0f40d235dc"},"title":"次韵前人贵籴","dynasty":"宋代","writer":"陈著","content":"麦甑凄凉稻尚青，粒珠乘急价掀腾。\n市平本易无千斛，仓籴良艰且五升。\n长是信天还自活，未能送鬼任多憎。\n回头钟鼓群峰寺，饱饭高眠独有僧。","type":[]}
{"_id":{"$oid":"5b9a1990367d5c0f40d235dd"},"title":"五更枕上","dynasty":"宋代","writer":"黄虚舟","content":"睡觉愁无奈，难禁冬夜长。\n才听晓钟动，又是世人忙。\n入市船撑月，朝天马踏霜。\n布衾绵杲软，切莫笑寻常。","type":[]}
{"_id":{"$oid":"5b9a1990367d5c0f40d235de"},"title":"恭承宗伯陈秋涛师移惠双桐树子当春深畅生赋诗奉谢","dynasty":"明代","writer":"黎遂球","content":"惭愧劳薪入爨声，长安犹问破琴名。新栖又长双桐子，珍重南枝慰月明。\n\n","type":[]}
{"_id":{"$oid":"5b9a1991367d5c0f40d235df"},"title":"姑苏绝句五首 其四","dynasty":"当代","writer":"李映斌","content":"浓荫重檐只碍天，閒将吟绪绿成烟。深庭窄巷春归晚，微雨落花人并肩。\n\n","type":[]}
{"_id":{"$oid":"5b9a1991367d5c0f40d235e0"},"title":"卢沟桥抗战纪事 其十一","dynasty":"近代","writer":"王冷斋","content":"谲计俱穷出遁辞，强论旧贯益支离。三年纵得墙东立，堂奥何曾许一窥。\n\n","type":[]}
{"_id":{"$oid":"5b9a1991367d5c0f40d235e1"},"title":"菖蒲歌","dynasty":"明代","writer":"释宗泐","content":"蒲生山泽间，水石长为徒。超然尘土外，秀色清而腴。\n\n印公爱之如寂公，当轩盆植数十丛。虽无仙人鸾凤状，好事剪拂还相同。\n\n叶如虬须直不卷，根穿石罅连苍藓。昔闻张生十二节，苏子九花今宛宛。\n\n眼中清气端可掬，此处焉知有尘俗。去年赠我小石盆，几上团团青一簇。\n\n知君定出聊自怡，此心岂为物所移。色空都忘心境寂，寥寥独坐轩中时。\n\n","type":[]}
{"_id":{"$oid":"5b9a1992367d5c0f40d235e2"},"title":"北山之高寿北山何先生","dynasty":"宋代","writer":"金履祥","content":"夫子曰道，惟帝之蹈。\n臣何容力，亦聿既耄。\n天子曰吁。鸿飞冥冥，\n罔终弃予。","type":[]}
{"_id":{"$oid":"5b9a1992367d5c0f40d235e3"},"title":"碧城三首（其一）","dynasty":"唐代","writer":"李商隐","content":"碧城十二曲阑干，\n犀辟尘埃玉辟寒。\n阆苑有书多附鹤，\n女床无树不栖鸾。\n星沉海底当窗见，\n雨过河源隔座看。\n若是晓珠明又定。\n一生长树水精盘。","type":[]}
{"_id":{"$oid":"5b9a1992367d5c0f40d235e4"},"title":"锦鸡","dynasty":"元代","writer":"周权","content":"巴山灵鸟初离群，葳蕤丽组云锦文。羽翎新刷爪距利，采色胜似沙头鸳。\n\n晴暾入户烂相射，嗉中有物垂红碧。绶光若若花盘绦，出示山童有矜色。\n\n文章固足媒尔身，雕笼拘絷还悲辛。区区啄饮岂不厚，情深野树溪云春。\n\n","type":[]}
{"_id":{"$oid":"5b9a1992367d5c0f40d235e5"},"title":"沁园春 读《龙胆紫集》后赠李锐同志","dynasty":"当代","writer":"胡遐之","content":"用药棉签，蘸龙胆紫，写血泪词。奈诗魂剑魄，能穿铁壁；\n\n忠心赤胆，徒唤秋思。祸国城狐，跳梁社鼠，举足能教天意随。\n\n君休问，那庐山真面，何处晴霓？\n\n缅怀先烈崔巍，任百折千磨志未灰。有通禅妙句，了除魔障；\n\n等闲白发，又著青丝。大别香兰，君山翠竹，万里喜迎辕驾归。\n\n长安道，看凌霄华表，处处堪题。\n\n","type":[]}
{"_id":{"$oid":"5b9a1992367d5c0f40d235e6"},"title":"山中寡妇 / 时世行","dynasty":"唐代","writer":"杜荀鹤","content":"夫因兵死守蓬茅，麻苎衣衫鬓发焦。\n桑柘废来犹纳税，田园荒后尚征苗。\n时挑野菜和根煮，旋斫生柴带叶烧。\n任是深山更深处，也应无计避征徭。","type":["忧国忧民","妇女","生活"],"remark":"蓬茅：茅草盖的房子。\n麻苎（zhù）：即苎麻。鬓发焦：因吃不饱，身体缺乏营养而头发变成枯黄色。\n柘：树木名，叶子可以喂蚕。征苗：征收农业税。\n后：一作“尽”。\n和：带着，连。\n旋：同“现”。斫：砍。生柴：刚从树上砍下来的湿柴。\n征徭：赋税和徭役。\n\n","shangxi":"　　此诗的“夫因兵死守蓬茅”，就从这兵荒马乱的时代着笔，概括地写出了这位农家妇女的不幸遭遇：战乱夺走了她的丈夫，迫使她孤苦一人，逃入深山破茅屋中栖身。\n\n　　“麻苎衣衫鬓发焦”一句，抓住“衣衫”、“鬓发”这些最能揭示人物本质的细节特征，简洁而生动地刻画出寡妇那贫困痛苦的形象：身着粗糙的麻布衣服，鬓发枯黄，面容憔悴，肖其貌而传其神。从下文“时挑野菜”、“旋斫生柴”的描写来看，山中寡妇应该还是青壮年妇女，照说她的鬓发色泽该是好看的，但由于苦难的熬，使她鬓发早已焦黄枯槁，显得苍老了。简洁的肖像描写，衬托出人物的内心痛苦，写出了她那饱经忧患的身世。\n\n　　然而，对这样一个孤苦可怜的寡妇，统治阶级也并不放过对她的榨取，而且手段是那样残忍：“桑柘废来犹纳税，田园荒后尚征苗。”此处的“纳税”，指缴纳丝税；“征苗”，指征收青苗税，这是代宗广德二年开始增设的田赋附加税，因在粮食未成熟前征收，故称。古时以农桑为本，由于战争的破坏，桑林伐尽了，田园荒芜了，而官府却不顾人民的死活，照旧逼税和“征苗”。残酷的赋税剥削，使这位孤苦贫穷的寡妇无以为生。\n\n　　“时挑野菜和根煮，旋斫生柴带叶烧”，只见她不时地挖来野菜，连菜根一起煮了吃；平时烧柴也很困难，燃生柴还要“带叶烧”。这两句是采用一种加倍强调的说法，通过这种艺术强调，渲染了山中寡妇那难以想象的困苦状况。最后，诗人面对民不聊生的黑暗现实，发出深沉的感慨：“任是深山更深处，也应无计避征徭”。深山有毒蛇猛兽，对人的威胁很大。寡妇不堪忍受苛敛重赋的压榨，迫不得已逃入深山。然而，剥削的魔爪是无孔不入的，即使逃到“深山更深处”，也难以逃脱赋税和徭役的罗网。“任是”、“也应”两个关联词用得极好。可以看出，诗人的笔触象匕首一样揭露了封建统治者的罪恶本质。\n\n　　诗歌是缘情而发，以感情来拨动读者心弦的。《山中寡妇》之所以感人，正在于它富有浓厚的感情色彩。但诗并不直接抒情，而是把感情诉诸对人物命运的刻画描写之中。诗人把寡妇的苦难写到了极至，造成一种浓厚的悲剧氛围，从而使人民的苦痛，诗人的情感，都通过生活场景的描写自然地流露出来，产生了感人的艺术力量。最后，诗又在形象描写的基础上引发感慨，把读者的视线引向一个更广阔的境界，不但使人看到了一个山中寡妇的苦难，而且使人想象到和寡妇同命运的更多人的苦难。这就从更大的范围、更深的程度上揭露了残酷的剥削，深化了主题，使诗的蕴意更加深厚。\n\n","translation":"丈夫死于战乱她独守茅屋受煎熬，身穿苎麻布衣衫鬓发干涩又枯焦。\n桑树柘树全废毁还要交纳蚕丝税，田园耕地已荒芜仍然征税叫青苗。\n时常外出挖野菜连着根须一起煮，随即四处砍生柴带着叶子一起烧。\n任凭你住在比深山更深的偏僻处，也没办法逃脱官府的赋税和兵徭。\n\n"}
{"_id":{"$oid":"5b9a1992367d5c0f40d235e7"},"title":"寄题道吾山闻禅师竹院","dynasty":"元代","writer":"丁复","content":"道吾竹院芙蓉下，老子藤床翡翠深。过雨雷霆龙拥闼，满天风露鹤当林。\n\n此君静对了不厌，诸老清谈亦许寻。他山祭酒闻还出，何人载歌金玉音。\n\n","type":[]}
{"_id":{"$oid":"5b9a1992367d5c0f40d235e8"},"title":"观陈希夷先生真及墨迹","dynasty":"宋代","writer":"邵雍","content":"未见希夷真，未见希夷蹟。\n止闻希夷名，希夷心未识。","type":[]}
{"_id":{"$oid":"5b9a1992367d5c0f40d235e9"},"title":"钓鱼操","dynasty":"明代","writer":"虞堪","content":"瞰沧浪而盘礴，阅浮云之卷舒。物悠悠其永逝，吾何心而钓鱼。\n\n","type":[]}
{"_id":{"$oid":"5b9a1992367d5c0f40d235ea"},"title":"奉送岭西王公参政湖南 其三","dynasty":"明代","writer":"叶春及","content":"蒲柳空嗟犬马年，祇应松柏晚犹妍。漫劳一郡推麟笔，岂有三长过马迁。\n\n藻井夜登穿海月，桂林秋泛澹江烟。论文后会知何地，遥望清光北斗边。\n\n","type":[]}
{"_id":{"$oid":"5b9a1992367d5c0f40d235eb"},"title":"浪淘沙 春怨","dynasty":"明代","writer":"沈谦","content":"河流尽含颦。也学愁人。隔窗莺语泥斜曛。满眼落花多似泪，终日纷纷。\n\n宽带小腰身。怕杀黄昏。月来还共影寒温。最是今年情兴好，睡过三春。\n\n","type":[]}
{"_id":{"$oid":"5b9a1993367d5c0f40d235ec"},"title":"汉玉松石图","dynasty":"清代","writer":"弘历","content":"一株与一拳，古玉成新制。虽乏圭璋材，不渝贞白意。\n\n","type":[]}
{"_id":{"$oid":"5b9a1993367d5c0f40d235ed"},"title":"田舍","dynasty":"宋代","writer":"胡宿","content":"农家秋物成，腰镰刈新谷。得食鸡豚肥，饱霜梨栗熟。\n\n牧童唱田歌，孺子宰社肉。野老醉亦讴，爱此羲皇俗。\n\n","type":[]}
{"_id":{"$oid":"5b9a1993367d5c0f40d235ee"},"title":"摆绣鸡 其二","dynasty":"宋代","writer":"韦骧","content":"一片垂丹臆，鲜明锦不如。殷红间深翠，半敛又全舒。\n\n未遇夺真画，犹虚博物书。虽非孔鸾比，傥可诧其馀。\n\n","type":[]}
{"_id":{"$oid":"5b9a1993367d5c0f40d235ef"},"title":"代公庆上郭帅","dynasty":"宋代","writer":"王灼","content":"昔年先庙谒汾阳，提笔从公写短墙。\n再别巴江油戟下，七逢天竺桂枝香。\n宦途自许安仁拙，浮俗谁怜处士狂。\n客舍无烟饥欲死，尚惭知已问行藏。","type":[]}
{"_id":{"$oid":"5b9a1993367d5c0f40d235f0"},"title":"寄徐滁州埻立","dynasty":"宋代","writer":"韩元吉","content":"青琐金鸾迹未容，寘公犹在昔贤中。\n著书定已追迂叟，得郡何妨号醉翁。\n丰乐桥边鱼动镜，清流关下马嘶风。\n独怜湛辈犹奔走，不得登临一笑同。","type":[]}
{"_id":{"$oid":"5b9a1994367d5c0f40d235f1"},"title":"瓜","dynasty":"清代","writer":"弘历","content":"桃笙潋碧漪，冰盘荐绿玉。熨齿凛浆寒，沁怀消暑酷。\n\n四序不相代，万物各生育。至今种瓜人，道是青门族。\n\n","type":[]}
{"_id":{"$oid":"5b9a1994367d5c0f40d235f2"},"title":"寄题程氏菊庄 其二 陶令","dynasty":"宋代","writer":"马廷鸾","content":"一觞浥露餐英美，八表同昏履运艰。芳节不随篱下老，悠悠嘉气眼中山。\n\n","type":[]}
{"_id":{"$oid":"5b9a1994367d5c0f40d235f3"},"title":"山居偶成（四首）","dynasty":"明代","writer":"憨山大师","content":"滚滚红尘世路长，不知何事走他乡。\n回头日望家山远，满目空云带夕阳。","type":[]}
{"_id":{"$oid":"5b9a1994367d5c0f40d235f4"},"title":"青玉案","dynasty":"清代","writer":"龚自珍","content":"钱塘词伯春怀动。正献罢，长杨颂。门外缁尘飞玉鞚。\n\n长条冶叶，明窗画出，西子湖边梦。\n\n三生清怨凭谁送。悔向灵和殿前种。头白沈郎官供奉。\n\n要添几笔，濛濛飞絮，漠漠春芜重。\n\n","type":[]}
{"_id":{"$oid":"5b9a1994367d5c0f40d235f5"},"title":"归墅","dynasty":"唐代","writer":"李商隐","content":"行李逾南极，旬时到旧乡。楚芝应遍紫，邓橘未全黄。 \n 渠浊村舂急，旗高社酒香。故山归梦喜，先入读书堂。","type":[]}
{"_id":{"$oid":"5b9a1995367d5c0f40d235f6"},"title":"东山","dynasty":"宋代","writer":"丁逢","content":"水绕山围夏木苍，旧时贤相读书堂。\n窗间远岫供吟遍，来倚阑干半月凉。","type":[]}
{"_id":{"$oid":"5b9a1995367d5c0f40d235f7"},"title":"题孙典伏可居轩","dynasty":"明代","writer":"孙蕡","content":"吾宗孙子云鹤仙，荷衣蕙带神飘然。朝吟屈子远游赋，夜诵庄生秋水篇。\n\n五湖风月穷清赏，青雀为舻桂为舫。二女祠前听凤箫，小孤舟北闻渔榜。\n\n归来匹马逐嫖姚，环佩锵锵近九霄。承恩日侍金銮殿，卜筑还依朱雀桥。\n\n桥头流水清如玉，杨柳青青映书屋。照座虽无鄂渚花，当庭亦种沅湘竹。\n\n沅湘竹色报春迟，文玉疏疏只数枝。客去每凭诗作伴，朝回偏与静相宜。\n\n卜筑不雕亦不画，厅事门前仅旋马。高题汉篆名可居，君作其中可居者。\n\n人生出处本无端，坎止流行信可安。君不见长安甲第连云起，赢得人间图画里。\n\n","type":[]}
{"_id":{"$oid":"5b9a1995367d5c0f40d235f8"},"title":"忆文正公尝欲卜居宜兴","dynasty":"明代","writer":"邵宝","content":"几年卜筑欲江东，阳羡溪山罨画中。\n千里有情春草遍，一樽无地暮云空。\n相州未得归韩老，汝颍犹堪葬长公。\n曾说近游须馆我，吾亭今合号涯翁。","type":[]}
{"_id":{"$oid":"5b9a1995367d5c0f40d235f9"},"title":"燕馆日膳得四雁笼之以归","dynasty":"宋代","writer":"洪适","content":"提携乘雁脱庖丁，等待他年羽翼成。唳月摩云须有便，莫教更作不能鸣。\n\n","type":[]}
{"_id":{"$oid":"5b9a1995367d5c0f40d235fa"},"title":"谢新恩","dynasty":"唐代","writer":"李煜","content":"樱花落尽阶前月，象床愁倚薰笼。远似去年今日，恨还同。\n\n双鬟不整云憔悴，泪沾红抹胸。何处相思苦，纱窗醉梦中。\n\n","type":[]}
{"_id":{"$oid":"5b9a1995367d5c0f40d235fb"},"title":"笠泽渔父词四首 其三","dynasty":"明代","writer":"文彭","content":"钓得鲈鱼不卖钱，船头吹火趁新鲜。樽有酒，月将圆，落得今宵一醉眠。\n\n","type":[]}
{"_id":{"$oid":"5b9a1995367d5c0f40d235fc"},"title":"观物吟二首","dynasty":"宋代","writer":"邵雍","content":"柳性至柔软，一年长丈余。\n虽然易得荣，奈何易得枯。","type":[]}
{"_id":{"$oid":"5b9a1995367d5c0f40d235fd"},"title":"山阳泊舟","dynasty":"元代","writer":"尹廷高","content":"南枕湖光北枕淮，百年形势画图开。黄昏鼓角孤城闭，尚记秋风万马来。\n\n","type":[]}
{"_id":{"$oid":"5b9a1995367d5c0f40d235fe"},"title":"暴雨","dynasty":"唐代","writer":"韦庄","content":"江村入夏多雷雨，晓作狂霖晚又晴。 \n 波浪不知深几许，南湖今与北湖平。","type":[]}
{"_id":{"$oid":"5b9a1995367d5c0f40d235ff"},"title":"竹枝词 其一","dynasty":"近代","writer":"李洸","content":"出郭车轻飏雨丝，春人委结及芳时。回头百媚堤边树，似搅柔肠踠地垂。\n\n","type":[]}
{"_id":{"$oid":"5b9a1996367d5c0f40d23600"},"title":"蝶恋花 秋日游公园","dynasty":"近代","writer":"芍印","content":"秋淡红销人意恼。裙履联吟，缓步园林好。浅碧粼粼鱼影杳。\n\n萧条风物寒烟绕。\n\n僻境深藏三径草。小作勾留，喜把风尘扫。随意芒鞋凌缥渺。\n\n凭他秋暮和春晓。\n\n","type":[]}
{"_id":{"$oid":"5b9a1996367d5c0f40d23601"},"title":"为许氏赠妾","dynasty":"明代","writer":"皇甫汸","content":"窈窕一佳人，铅华世绝伦。花因解语艳，山入画眉颦。\n\n宝髻随时广，罗衣逐态新。坐令幽谷里，无夜不生春。\n\n","type":[]}
{"_id":{"$oid":"5b9a1996367d5c0f40d23602"},"title":"次韵十绝·病起","dynasty":"宋代","writer":"楼钥","content":"老去情怀百不宜，上楼腰腰觉舒迟。\n适斋异禀人难及，病起精神略不衰。","type":[]}
{"_id":{"$oid":"5b9a1996367d5c0f40d23603"},"title":"寄山中友人 其二","dynasty":"宋代","writer":"释文珦","content":"清修二师持远徒，麻衣草座深山居。心如莲花不著水，身似孤云行太虚。\n\n记得茅堂明月夕，同汲寒泉煮白石。多年不见拟相寻，秋风落叶迷行迹。\n\n","type":[]}
{"_id":{"$oid":"5b9a1996367d5c0f40d23604"},"title":"送丁直谅赴西涧山长 其一","dynasty":"宋代","writer":"王义山","content":"西涧元来只是刘，叶公争取过台州。退斋赤手来兴复，上水篙撑急向流。\n\n","type":[]}
{"_id":{"$oid":"5b9a1996367d5c0f40d23605"},"title":"九日","dynasty":"明代","writer":"清濋","content":"头白眼昏无住著，大都客里过重阳。人生便满一百岁，消得黄花几度香。\n\n","type":[]}
{"_id":{"$oid":"5b9a1996367d5c0f40d23606"},"title":"寄西峰道士七首 其五","dynasty":"元代","writer":"刘永之","content":"夜礼珠衡佩玉锵，庆云低绕郁金章。空中鹤语神君至，睡鸭频添百和香。\n\n","type":[]}
{"_id":{"$oid":"5b9a1997367d5c0f40d23607"},"title":"磊园舍作禅林招予主社感而留题","dynasty":"明代","writer":"释函是","content":"四十年来事转新，此时泉石昔时人。右军第宅今犹在，晋室山河久已湮。\n\n拄杖尚能观布地，栽松真欲论前因。深堂雁影何由度，莫话寒山春信频。\n\n","type":[]}
{"_id":{"$oid":"5b9a1997367d5c0f40d23608"},"title":"题红梅","dynasty":"明代","writer":"梁兰","content":"贞态由来白，轻红故恼人。莫将桃李比，别是一枝春。\n\n","type":[]}
{"_id":{"$oid":"5b9a1997367d5c0f40d23609"},"title":"归国谣 嫦娥","dynasty":"清代","writer":"曾廉","content":"真失措。月宫巧把嫦娥锢。行人不见眼前路。\n\n嫦娥常在广寒府。清光吐。只消收得吴刚斧。\n\n","type":[]}
{"_id":{"$oid":"5b9a1998367d5c0f40d2360a"},"title":"东园幽步见东山四首 其四","dynasty":"宋代","writer":"杨万里","content":"天赐东园食实封，东山加赐在园东。东山山色浑无定，阴处青苍晒处红。\n\n","type":[]}
{"_id":{"$oid":"5b9a1998367d5c0f40d2360b"},"title":"十六字令 其二","dynasty":"明代","writer":"王夫之","content":"落花影，风飐小桥西。掠素袷，疑是染香泥。\n\n","type":[]}
{"_id":{"$oid":"5b9a1998367d5c0f40d2360c"},"title":"春日即事二首 其一","dynasty":"宋代","writer":"饶节","content":"人言春事经桃李，我欲要之病未任。昨日强随年少去，看花那复故时心。\n\n","type":[]}
{"_id":{"$oid":"5b9a1998367d5c0f40d2360d"},"title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧 其九","dynasty":"宋代","writer":"仇远","content":"乔木足秋声，红叶表秋色。因之念湖山，恨不生羽翼。\n\n形留神已驰，游倦交渐息。西邻夜砧发，东邻晓机织。\n\n我亦有敝庐，松菊暗荆棘。北山百年墓，苔竹手所植。\n\n今长尺若干，霜雪颇自力。西风龙蛇蛰，暗雨山林黑。\n\n东望会言归，免我长相忆。\n\n","type":[]}
{"_id":{"$oid":"5b9a1998367d5c0f40d2360e"},"title":"阮郎归（远德殿作和赵志忠）","dynasty":"宋代","writer":"赵眘","content":"留连春意晚花稠。云疏雨未收。新荷池面叶齐抽。凉天醉碧楼。能达理，有何愁。心宽万事休。人生还似水中沤。金樽尽更酬。","type":[]}
{"_id":{"$oid":"5b9a1998367d5c0f40d2360f"},"title":"西县道中有短亭，岩穴飞泉隔江洒至，因成二首","dynasty":"唐代","writer":"薛能","content":"风凉津湿共微微，隔岸泉冲石窍飞。 \n 争得巨灵从野性，旧乡无此擘将归。 \n 一瀑三峰赤日天，路人才见便翛然。 \n 谁能夜向山根宿，凉月初生的有仙。","type":[]}
{"_id":{"$oid":"5b9a1998367d5c0f40d23610"},"title":"村人日以道士作佛事感叹有作","dynasty":"明代","writer":"郭之奇","content":"黄老微言那可磨，沙门精道复如何。南方亦有伊蒲塞，北地休悲曳落河。\n\n安得诸天挥玉麈，先从尘世止金戈。未烦苦海求津渡，长使禅幡映薜萝。\n\n","type":[]}
{"_id":{"$oid":"5b9a1998367d5c0f40d23611"},"title":"和李觏《送春绝句二首寄呈龙学》 其一","dynasty":"宋代","writer":"祖无择","content":"忆昔相逢甲午年，与君同赋送春篇。等闲又见春风老，更捧新吟一惘然。\n\n","type":[]}
{"_id":{"$oid":"5b9a1998367d5c0f40d23612"},"title":"山居二首 其一","dynasty":"金朝","writer":"元好问","content":"斜阳高树挂晴虹，肃肃微凉雨气中。一道鹭鸶花不断，密香吹满马头风。\n\n","type":[]}
{"_id":{"$oid":"5b9a1998367d5c0f40d23613"},"title":"夜坐","dynasty":"宋代","writer":"陆游","content":"老知世事谩纷纷，纸帐蒲团自策勋。\n一夜北风吹裂屋，石楼无耳不曾闻。","type":[]}
{"_id":{"$oid":"5b9a1999367d5c0f40d23614"},"title":"山坡羊·道情","dynasty":"元代","writer":"宋方壶","content":"青山相待，白云相爱，梦不到紫罗袍共黄金带。一茅斋，野花开。管甚谁家兴废谁成败，陋巷箪瓢亦乐哉。贫，气不改；达，志不改。","type":["言志"]}
{"_id":{"$oid":"5b9a1999367d5c0f40d23615"},"title":"谢仲川雪中见过时予未起","dynasty":"明代","writer":"谢榛","content":"高枕奚童报，知君冒雪来。阴晴门外变，骚雅卧中裁。\n\n寒色侵衣湿，冰花著树开。于今谁有赋，方见谢家才。\n\n","type":[]}
{"_id":{"$oid":"5b9a1999367d5c0f40d23616"},"title":"鹧鸪天·明尼亚波利斯城秋感","dynasty":"近代","writer":"刘永平","content":"短袖纱衫别玉京。机场郁热气蒸腾。频添冷饮杯中满，自有凉风膝下生。\n\n航万里，莅双城。山花朵朵露华凝。小楼逭暑迎新月，盛夏时光秋意浓。\n\n","type":[]}
{"_id":{"$oid":"5b9a1999367d5c0f40d23617"},"title":"中书耶律公挽词","dynasty":"元代","writer":"曹之谦","content":"虎啸龙兴际，乘时自有人。风云开惨淡，天地入经纶。\n\n忽报台星坼，仍传薤露新。斯民感无极，洒泪叫苍旻。\n\n","type":[]}
{"_id":{"$oid":"5b9a1999367d5c0f40d23618"},"title":"秦州杂诗二十首 其三","dynasty":"唐代","writer":"杜甫","content":"州图领同谷，驿道出流沙。降虏兼千帐，居人有万家。\n\n马骄珠汗落，胡舞白蹄斜。年少临洮子，西来亦自誇。\n\n","type":[]}
{"_id":{"$oid":"5b9a1999367d5c0f40d23619"},"title":"江行杂诗七首 其一","dynasty":"明代","writer":"李梦阳","content":"十八滩都尽，舟人惯不劳。可言滩石险，难测是平涛。\n\n","type":[]}
{"_id":{"$oid":"5b9a1999367d5c0f40d2361a"},"title":"元旦 其六","dynasty":"明代","writer":"李孙宸","content":"近得封章报，能容恋五湖。久归人事变，多病主恩孤。\n\n春似还家客，年同过隙驹。总无欢赏事，惟有醉模糊。\n\n","type":[]}
{"_id":{"$oid":"5b9a1999367d5c0f40d2361b"},"title":"赠杨云时望","dynasty":"明代","writer":"陆深","content":"扬雄与世渐无缘，谁作侯芭守太玄。今上好文先帝武，白头空自感流年。\n\n","type":[]}
{"_id":{"$oid":"5b9a1999367d5c0f40d2361c"},"title":"秦淮竹枝词 其一","dynasty":"清代","writer":"杜绍凯","content":"垂柳庄前夕照寒，早潮落尽暮潮宽。春宫小说红毡上，侬爱钟山雨后看。\n\n","type":[]}
{"_id":{"$oid":"5b9a199a367d5c0f40d2361d"},"title":"登慈恩绝顶有感","dynasty":"宋代","writer":"许月卿","content":"为学平生不究源，未妨绝顶上慈恩。\n塔高俯视群山小，江阔能容巨浪喧。\n人每中登难脚力，谁於高处领天根。\n须信平生为基址，基址牢时德业尊","type":[]}
{"_id":{"$oid":"5b9a199b367d5c0f40d2361e"},"title":"春晓太平公主小楼闻吟双管","dynasty":"唐代","writer":"沈佺期","content":"主家天上凤楼人，传得仙音到客新。未省落梅和折柳，风吹散作万家春。\n\n","type":[]}
{"_id":{"$oid":"5b9a199b367d5c0f40d2361f"},"title":"挽京口使君丰郎中十首","dynasty":"宋代","writer":"刘宰","content":"妙年意气已横秋，不为身谋为国谋。\n斥去佞臣谈笑里，英名高压汉朱存。","type":[]}
{"_id":{"$oid":"5b9a199b367d5c0f40d23620"},"title":"滕王阁三首 其二","dynasty":"宋代","writer":"吴芾","content":"高阁秋登第一回，顿令心目豁然开。山腾翠霭浮空去，水引清风入座来。\n\n九夏炎光今已矣，一时佳兴更悠哉。和君妙句如冰雪，想见胸中绝点埃。\n\n","type":[]}
{"_id":{"$oid":"5b9a199b367d5c0f40d23621"},"title":"题八景 其二 古寺寒泉","dynasty":"明代","writer":"张天赋","content":"兜率浑閒事，天然显地灵。一泓冰解冻，千古圣同清。\n\n磨墨题新句，辞官濯旧缨。我曾三载读，对此学惺惺。\n\n","type":[]}
{"_id":{"$oid":"5b9a199b367d5c0f40d23622"},"title":"咏无核红柿","dynasty":"宋代","writer":"孔平仲","content":"林中有丹果，压枝一何稠。为柿已软美，嗟尔骨亦柔。\n\n风霜变颜色，雨露加膏油。大哉造化心，于尔何绸缪。\n\n荆筐载趋市，价贱良易求。剖心无所有，入口颇相投。\n\n为栗外屈强，老者所不收。为枣中亦刚，饲儿戟其喉。\n\n众言咀嚼快，惟尔无所忧。排罗置前列，圆熟当高秋。\n\n且以悦一时，长久岂暇谋。咄哉溃烂速，弃掷将谁尤。\n\n","type":[]}
{"_id":{"$oid":"5b9a199b367d5c0f40d23623"},"title":"鼾睡 其一","dynasty":"明代","writer":"王夫之","content":"拂拭南窗小榻空，绿阴鏬里纸光红。昨朝狼籍今朝在，花自轻飞柳自浓。\n\n","type":[]}
{"_id":{"$oid":"5b9a199b367d5c0f40d23624"},"title":"偈颂六十七首 其十二","dynasty":"宋代","writer":"释原妙","content":"师子窟，师子吼。师子儿，无前后。蓦然直下翻身，便解人前开口。\n\n","type":[]}
{"_id":{"$oid":"5b9a199b367d5c0f40d23625"},"title":"月底修箫谱二首 其二","dynasty":"清代","writer":"史承谦","content":"趁新晴，闲命屐，偶把竹扉叩。满目荒凉，蟏网蔽虚牖。\n\n可怜琴几无存，画屏空掩，谁复更、招呼携酒。\n\n步苔甃。一任树古池平，苍鼠避人走。班驳屈梅，几点冷香逗。\n\n应须九九寒消，三三径暖，怕还有、花枝红透。\n\n","type":[]}
{"_id":{"$oid":"5b9a199b367d5c0f40d23626"},"title":"黄思老宅集社分得丝字","dynasty":"明代","writer":"孙继皋","content":"春城社散已经时，夏日寻盟对雨宜。似洒山阳思旧泪，未知河朔纳凉期。\n\n层阴欲堕侵单袷，重午才过恋五丝。光景易流人易老，相逢沉饮不须辞。\n\n","type":[]}
{"_id":{"$oid":"5b9a199b367d5c0f40d23627"},"title":"山居杂咏五首 其一","dynasty":"清代","writer":"李锴","content":"双坞人烟外，萧萧松雪翻。老农今日事，古色数家村。\n\n鹅鸭通前浦，豺狼到小园。何须不来往，邻里数相存。\n\n","type":[]}
{"_id":{"$oid":"5b9a199c367d5c0f40d23628"},"title":"次韵通明叟晚春二十七首 其十","dynasty":"宋代","writer":"释德洪","content":"桃李无言暗浅深，晓云惭愧不成霖。化工胜却耶溪女，绣遍园林不犯针。\n\n","type":[]}
{"_id":{"$oid":"5b9a199c367d5c0f40d23629"},"title":"和杨公济钱塘西湖百题 其九十六 南屏山","dynasty":"宋代","writer":"郭祥正","content":"真山返如假，叠径入云屏。不借湖光洗，朝朝泼黛青。\n\n","type":[]}
{"_id":{"$oid":"5b9a199c367d5c0f40d2362a"},"title":"沁园春 追次文丞相，题张巡许远两忠臣庙","dynasty":"元代","writer":"沈禧","content":"临死不惧，临危不惊，何碍何妨。纵刀锯在前，鼎锅居后，当斯之际，观作寻常。天汉桥头，睢阳城上，两处成名一样香。精忠操，何堪与比，出冶坚钢。江山几见兴亡。□野草平原总战场。慨区区忍死，偷生恃宠，欺孤虐寡，敢并遗芳。庙食从今，纲常不弛，功烈何如郭汾阳。千秋下，论二公节义，天地难量。","type":[]}
{"_id":{"$oid":"5b9a199c367d5c0f40d2362b"},"title":"江上","dynasty":"宋代","writer":"冯去非","content":"清秋不可奈，先自懒登楼。\n一雁叫寒水，数峰生远愁。\n乾坤消剑气，江海笑诗流。\n不解人间事，眠鸥尽自由。","type":[]}
{"_id":{"$oid":"5b9a199c367d5c0f40d2362c"},"title":"吕氏心文友园亭杂咏十二首 其十二 山矾障","dynasty":"明代","writer":"黎民表","content":"芳心自凌乱，翠带常绾结。日暮望佳人，璚蕤不堪折。\n\n","type":[]}
{"_id":{"$oid":"5b9a199c367d5c0f40d2362d"},"title":"陪夏广文先生饮夜归偶成","dynasty":"明代","writer":"郑潜","content":"梅所一尊酒，归来池馆幽。含风凉饮雪，对月醉梳头。\n\n爽入枯肠润，光分白发秋。明朝追往事，还忆在杭州。\n\n","type":[]}
{"_id":{"$oid":"5b9a199c367d5c0f40d2362e"},"title":"别友人","dynasty":"唐代","writer":"长孙佐辅","content":"愁多不忍醒时别，想极还寻静处行。 \n 谁遣同衾又分手，不如行路本无情。","type":[]}
{"_id":{"$oid":"5b9a199c367d5c0f40d2362f"},"title":"上翁岭","dynasty":"宋代","writer":"曾巩","content":"放车秋崖望，所得过旧闻。\n初疑古轴画，山水秋毫分。\n时见崖下雨，多从衣上云。\n濯足行尚侧，心忧踏天文。\n八荒正摇落，独余草木薰。\n但觉耳目胜，未知筋力勤。\n颠毛已种种，世患方纷纷。\n何当啸吟此，日与樵苏群。","type":[]}
{"_id":{"$oid":"5b9a199c367d5c0f40d23630"},"title":"题松阳项氏瑞芝诗卷","dynasty":"元代","writer":"陈镒","content":"和气致祥瑞，在草惟灵芝。造化之所钟，人力讵可为。\n\n松阳有隐者，结庐马湖湄。德润日已广，枯朽生神奇。\n\n三秀同英华，五色耀陆离。眷兹生意深，见者但嗟咨。\n\n惟昔商颜翁，采之以疗饥。宜尔孙与子，食德无休期。\n\n松山翠绵邈，松水清逶迤。流芳暨千载，永言著声诗。\n\n","type":[]}
{"_id":{"$oid":"5b9a199c367d5c0f40d23631"},"title":"麻姑山诗","dynasty":"宋代","writer":"吕南公","content":"腾腾六尺碣，标置羽客坟。龟螭尚坚完，字画稍破分。\n\n道士惜故物，编扶使长存。前已三百年，后当几何春。\n\n昔诵八哀咏，颇推李邕文。披襟喜此逢，再读目愈昏。\n\n道固难洞达，辞犹不雄浑。岂殊沸鸣蛙，见谓鼓吹繁。\n\n惜哉开元盛，乃乏史笔人。复疑少陵翁，赏识或失真。\n\n凡例竟何有，占招仅成言。当时干谒儿，误听一走门。\n\n富贵世所擅，文章我知论。忼慨韩柳思，不返撰述魂。\n\n","type":[]}
{"_id":{"$oid":"5b9a199e367d5c0f40d23632"},"title":"题钱舜举凌波仙子图","dynasty":"明代","writer":"刘崧","content":"若有人兮美而鬈，冠切云兮衣翩翾。粲然独立青山前，褰裳流盼凝娟娟。\n\n乘云而行兮从风而旋，态庄色正合自然。矫如翔鸾凌紫烟，朗如明月行青天。\n\n山之石兮骈阗，山之松兮连蜷。下有瑶草纷交连，素华绿叶何芊芊。\n\n不言不笑意已宣，风骨乃是凌波仙。金华老人惜㛹嬛，友于联属成三妍。\n\n其来无方往无边，世人不见将千年。谁其画者钱塘钱，我歌欲继湘江篇。\n\n张君好古宜宝旃，此画此歌毋浪传。\n\n","type":[]}
{"_id":{"$oid":"5b9a199e367d5c0f40d23633"},"title":"题束季博山园二十首 其十二 石桥","dynasty":"宋代","writer":"牟巘","content":"神仙好狡狯，空飞万里行。石桥小如许，铁杖响彭铿。\n\n","type":[]}
{"_id":{"$oid":"5b9a199e367d5c0f40d23634"},"title":"和韦开州盛山十二首 茶岭","dynasty":"唐代","writer":"张籍","content":"紫芽连白蕊，初向岭头生。自看家人摘，寻常触露行。\n\n","type":[]}
{"_id":{"$oid":"5b9a199e367d5c0f40d23635"},"title":"游石仙分韵得观字","dynasty":"宋代","writer":"吴汝弌","content":"闲拢两袖秋，步入冲寂观。\n古树老云中，仙成毁岩半。\n是时零雨高，叶脱凄风乱。\n怪禽走何忙。涩不流不漫。\n那知张郎仙，谲幻敢悬断。\n雷书贮红崖，愚下浪传赞。\n符碑傥长灵，鬼物岂歌唤。\n尚云剑埋山，安得急推断。\n冷肥亦张徒，精气不知散。\n死坐豫樟空。凿窍竞窥看。\n何不葬山原，不然弃江沜。\n乌鸢与蝼蚁，岂食吾一贯。\n独流天地间，万古亘光灿。\n神仙固渺茫，此事良可惋，\n忍哉偷儿狂，更捣泥腹烂。\n我来拟少休，亭压不敢玩。\n黄冠四三人，拙野只俗窜。\n延坐无好言，令我信凉馆。\n饭余且纵观，逸兴薄霄汉。\n琴鸣着高弹，弈胜出奇算。\n歗咏壶隐楼。抚事发长叹。\n大书同人名，聊欲记游玩。\n阴霾{左氵右念}轻寒，日色倏昏晏。\n倩人买村醪，煮芋叠肴桉。\n清坐二更深，一睡各鼻鼾。\n晓来登岩头，棘路解羁绊。\n划开天盖宽，远景过飞翰。\n幽藂摘新查，窥险身发汗。\n居然束归装，重下四岩畔。\n我思古之人，岂只局穷闬。\n观海登泰山，深高世间冠。\n斯岩虽荒榛，乐事实昭焕。\n人心本然同，今古未容判。\n终当驾云风，高蹈无畔岸。\n作诗示儿童，兹游吾岂但。","type":[]}
{"_id":{"$oid":"5b9a199e367d5c0f40d23636"},"title":"题邹忠公墓","dynasty":"元代","writer":"陈肃","content":"凤凰戾朝阳，和鸣太平瑞。百鸟从喧啾，葳蕤赤霄逝。\n\n昔者邹忠公，天质蕴纯粹。苕华玉树春，秀映层城丽。\n\n融贯河南学，会要慎独际。出身职俎豆，淮颍风流思。\n\n臧否谥法解，謇谔补衮议。君王正年少，恩爱竞陈卫。\n\n长门生秋草，寂寞金屋闭。时闻昭阳间，车音杂歌吹。\n\n朝方降鸿册，暮已奏封事。宛转陈正始，社稷宗庙计。\n\n权臣肆谗毒，抵罪窜荒裔。芦箫送铜鼓，笑语见魑魅。\n\n秦陵嘶石马，明堂更宝位。徘徊趋魏阙，感激俯宸陛。\n\n至尊重叹奖，再俾司献替。简严起居作，弘雅丝纶制。\n\n戎曹羽书静，铨部瑰材萃。嵯峨蓬莱阁，日月近清秘。\n\n一麾出江左，慷慨怀古意。长啸新亭赏，爽挹龙虎气。\n\n菱香藕花净，画舫西湖舣。遂为禹穴游，复上越台憩。\n\n安知向焚稿，兹乃致奸伪。湘流湛凝碧，衡岳郁积翠。\n\n岂无酃酒美，忧国不成醉。南过苍梧野，陈祠有虞帝。\n\n回首九疑云，潸然为悲涕。及承内迁命，沉痾困炎疠。\n\n首丘竟落落，褒赠中兴惠。唯馀孤坟在，岁久尽颓废。\n\n黄棘何榛榛，白杨亦翳翳。卓哉谢君子，衰俗振高谊。\n\n言诸两郡守，率众共营置。周垣龟甲齐，修表螭头伟。\n\n银榜倒薤题，琰刻逸藻记。庶几永终古，凯式于后世。\n\n","type":[]}
{"_id":{"$oid":"5b9a199e367d5c0f40d23637"},"title":"长安春兴 其四","dynasty":"明代","writer":"李良柱","content":"十年通藉侍神尧，汉署怀香几赐貂。银鹘不传清朔漠，金泥屡出宠嫖姚。\n\n御沟流水销残冻，禁柳迁莺啭弱条。正说大官初尚膳，忽闻仙乐下云霄。\n\n","type":[]}
{"_id":{"$oid":"5b9a199e367d5c0f40d23638"},"title":"寄容贯圭峰 其一","dynasty":"明代","writer":"陈献章","content":"西风扶策上，病骨快新凉。乞米分僧饭，闻香过梵堂。\n\n闭门秋竹静，语鸟暮钟藏。浩浩蒲团上，还同在醉乡。\n\n","type":[]}
{"_id":{"$oid":"5b9a199e367d5c0f40d23639"},"title":"怀从弟","dynasty":"宋代","writer":"吕本中","content":"折柳长亭今几年，一行作吏楚江边。音书顿逐归鸿断，消息时因过客传。\n\n五岭风温吹瘴雨，九疑云湿卷愁烟。每吟春草池塘句，尚想诗成梦惠连。\n\n","type":[]}
{"_id":{"$oid":"5b9a199e367d5c0f40d2363a"},"title":"西江月","dynasty":"宋代","writer":"苏琼","content":"韩愈文章盖世，谢安情性风流。良辰美景在西楼。敢劝一卮芳酒。 \n 记得南宫高第，弟兄争占鳌头。金炉玉殿瑞烟浮。高占甲科第九。","type":[]}
{"_id":{"$oid":"5b9a199e367d5c0f40d2363b"},"title":"九月一日清溪道中","dynasty":"元代","writer":"曹文晦","content":"老树依沙岸，柴门上下邻。\n断桥归郭路，细雨过溪人。\n白鹭双飞去，黄花数点新。\n惜无遗世友，联句坐苔茵。","type":[]}
{"_id":{"$oid":"5b9a199f367d5c0f40d2363c"},"title":"七夕后一夜月中露坐二首 其二","dynasty":"宋代","writer":"杨万里","content":"今古诗人爱月圆，未堪商略玉婵娟。脩眉半璧各自好，团镜磨镰俱可怜。\n\n一夜一般新样出，几回几换为人妍。教渠也学金鸦扇，未必清光直一钱。\n\n","type":[]}
{"_id":{"$oid":"5b9a199f367d5c0f40d2363d"},"title":"二月二日宴中贻同年封先辈渭","dynasty":"唐代","writer":"黄滔","content":"帝尧城里日衔杯，每倚嵇康到玉颓。桂苑五更听榜后， \n 蓬山二月看花开。垂名入甲成龙去，列姓如丁作鹤来。 \n 同戴大恩何处报，永言交道契陈雷。","type":[]}
{"_id":{"$oid":"5b9a199f367d5c0f40d2363e"},"title":"司徒俞公挽歌 其二","dynasty":"明代","writer":"黎民表","content":"台中俄解印，海上托求仙。枢筦逢明主，金貂起暮年。\n\n途长孤剑在，恩重一身捐。不藉麒麟画，千秋月旦传。\n\n","type":[]}
{"_id":{"$oid":"5b9a199f367d5c0f40d2363f"},"title":"次韵朱通判寄示盘龙山观瀑诗","dynasty":"宋代","writer":"项安世","content":"百尺山头下玉龙，吾人到此得参同。\n河来积石崑崙顶，日出蓬莱碧海东。\n直自阴阳随处有，强分泉火本来空。\n君看击石还呵砚，燥湿先生一性中。","type":[]}
{"_id":{"$oid":"5b9a199f367d5c0f40d23640"},"title":"花狮","dynasty":"宋代","writer":"洪咨夔","content":"雪氄吾家虥，知亲翰墨妍。渴来趋研饮，饱去枕书眠。\n\n弄影窥清镜，收声听素弦。最能持大体，鼠辈任便儇。\n\n","type":[]}
{"_id":{"$oid":"5b9a199f367d5c0f40d23641"},"title":"呈邢叔三首 其二","dynasty":"宋代","writer":"赵蕃","content":"浏浏晴檐响，愔愔兰斛香。时于簿书暇，乐是话言长。\n\n政可昼连夕，兴怀参与商。平生事贤志，烱烱未尝忘。\n\n","type":[]}
{"_id":{"$oid":"5b9a199f367d5c0f40d23642"},"title":"余北征行囊萧然读老杜万里须十金妻孥未相保之句限韵成十绝聊以破愁耳 其四","dynasty":"明代","writer":"邓云霄","content":"锦瑟待佳人，冰弦弹五十。但作相思声，不作穷途泣。\n\n","type":[]}
{"_id":{"$oid":"5b9a199f367d5c0f40d23643"},"title":"宣政同知燕京闾报国哀时文皇晏驾 其二","dynasty":"元代","writer":"萨都剌","content":"天柱倾，天不晴，白髯使者东南行。东南山水失颜色，一夕秋风来上京。\n\n","type":[]}
{"_id":{"$oid":"5b9a199f367d5c0f40d23644"},"title":"岁暮怀人诗 其六","dynasty":"清代","writer":"黄遵宪","content":"要使天骄识凤麟，传闻星使出词臣。毡裘大长惊相问，李揆中朝第一人。\n\n","type":[]}
{"_id":{"$oid":"5b9a199f367d5c0f40d23645"},"title":"忆仙姿（九之二）","dynasty":"宋代","writer":"贺铸","content":"日日春风楼上。不见石城双桨。鸳枕梦回时，烛泪屏山相向。流荡。流荡。门外白苹溪涨。","type":[]}
{"_id":{"$oid":"5b9a19a1367d5c0f40d23646"},"title":"龙井山主送蜡梅","dynasty":"宋代","writer":"张镃","content":"凤落松钗满磵桥，野蜂移蜜上枯条。\n道人参得山中语，不是涂黄一样娇。","type":[]}
{"_id":{"$oid":"5b9a19a1367d5c0f40d23647"},"title":"【仙吕】翠裙腰_闺怨晓来雨","dynasty":"元代","writer":"关汉卿","content":"闺怨\n\n晓来雨过山横秀，野水涨汀洲。阑干倚遍空回首。下危楼，一天风物暮伤秋。\n\n【六幺遍】乍凉时候，西风透。碧梧脱叶，余暑才收。香生凤口，帘垂玉钩，小院深闲清昼。清幽，听声声蝉噪柳梢头。\n\n【寄生草】为甚忧，为甚愁？为萧郎一去经今久。玉台宝鉴生尘垢，绿窗冷落闲针锈。岂知人玉腕钏儿松，岂知人两叶眉儿皱！\n\n【上京马】他何处，共谁人携手，小阁银瓶殢歌酒。早忘了咒，不记得，低低耨。\n\n【后庭花煞】掩袖暗含羞，开樽越酿愁。闷把苔墙画，慵将锦字修。最风流，真真恩爱，等闲分付等闲休。\n\n\n","type":[]}
{"_id":{"$oid":"5b9a19a1367d5c0f40d23648"},"title":"恒阳饯乔白岩二首 其二","dynasty":"明代","writer":"刘麟","content":"雨昏书剑对秋看，衢路冥冥生昼寒。时羡叔孙终制礼，人荣疏傅早辞官。\n\n交深不谓离群易，才大惟忧用世难。一笑浮图高处别，此中犹可望长安。\n\n","type":[]}
{"_id":{"$oid":"5b9a19a1367d5c0f40d23649"},"title":"即事 其三","dynasty":"宋代","writer":"虞俦","content":"归来世事任浮沉，车马萧条门巷深。一榻容身无妄想，两餐度日少关心。\n\n园收佳实随时荐，瓮有新篘待月斟。老觉閒居浑有味，不须荣宦说骎骎。\n\n","type":[]}
{"_id":{"$oid":"5b9a19a1367d5c0f40d2364a"},"title":"赵云石赠诗，即步原韵二首 其二","dynasty":"清代","writer":"许南英","content":"竹溪溪傍旧诗坛，十八年来指一弹。末路谨防随俗转，浮生尚悔了人难。\n\n令威化鹤寻华表，子美闻鹃拜石阑。垂老重游桑梓地，未妨惆怅强为欢！\n\n","type":[]}
{"_id":{"$oid":"5b9a19a1367d5c0f40d2364b"},"title":"族叔祖示四绝句次韵 其二","dynasty":"宋代","writer":"张守","content":"不乐从军学仲宣，那能辟谷慕飞仙。直缘衰病干明主，乞得南窗一觉眠。\n\n","type":[]}
{"_id":{"$oid":"5b9a19a1367d5c0f40d2364c"},"title":"秋日宴江山楼","dynasty":"元代","writer":"曹伯启","content":"浙江东注接天隅，吴越青山入画图。平日胜游今日最，世间烦暑此间无。\n\n万家楼阁苍烟覆，几处园陵白草枯。痛饮狂歌有真趣，主人休惜酒钱粗。\n\n","type":[]}
{"_id":{"$oid":"5b9a19a1367d5c0f40d2364d"},"title":"三笋吟","dynasty":"元代","writer":"陈旅","content":"蜀妓椎茧如截肪，鲛工夜织青犀裳。翰林待诏擅花竹，砚屏春透宫云香。\n\n镵根蔫鲜玉生汗，南风入林翠胎绽。牙根冤血点点红，三凤声沉九秋晏。\n\n太官金锜陈淳熬，看图未必菹尔曹。馋夫煮箦政未熟，见此豪夺君其韬。\n\n","type":[]}
{"_id":{"$oid":"5b9a19a1367d5c0f40d2364e"},"title":"同黄参军登巾子山二首 其二","dynasty":"明代","writer":"顾璘","content":"一上高亭野兴幽，坐凭松顶瞰江流。海中楼阁三山霁，天畔风烟六月秋。\n\n","type":[]}
{"_id":{"$oid":"5b9a19a1367d5c0f40d2364f"},"title":"登凤凰台二首","dynasty":"元代","writer":"萨都剌","content":"凤凰台上望长安，五色宫袍照水寒。綵笔十年留翰墨，银河一夜卧阑干。\n\n三山飞鸟江天暮，六代离宫草树残。始信人生如一梦，壮怀莫使酒杯乾。\n\n","type":[]}
{"_id":{"$oid":"5b9a19a2367d5c0f40d23650"},"title":"人爱九日多以靖节之故仆以邠老七字为可以益其爱者且连日不雨即风尤觉此句妙处赋诗八韵","dynasty":"宋代","writer":"赵蕃","content":"东篱满把菊，柯山一句诗。四时皆有节，九日独如斯。\n\n潘子夙所尚，陶翁何敢师。是故逢此日，爱慕仍凄悲。\n\n所愿学渊明，归去了不疑。松菊傥犹存，田园随事为。\n\n亦愿如邠老，白首丘壑期。人穷与诗长，得失其在兹。\n\n","type":[]}
{"_id":{"$oid":"5b9a19a2367d5c0f40d23651"},"title":"池上居 其二","dynasty":"清代","writer":"弘历","content":"乍见锦绷包，旋听绿玉敲。有堂如白傅，不雨度西郊。\n\n啭树莺求友，衔莎雀补巢。一泓相对处，无虑置杯胶。\n\n","type":[]}
{"_id":{"$oid":"5b9a19a2367d5c0f40d23652"},"title":"利","dynasty":"宋代","writer":"方翥","content":"江上柴门照夕阳，牧童蓑笠下牛羊。\n明朝依旧山前路，溪北溪南花草香。","type":[]}
{"_id":{"$oid":"5b9a19a3367d5c0f40d23653"},"title":"谢惠红桃二首","dynasty":"宋代","writer":"张明中","content":"报我勤渠有木桃，肤腴密洒茜花膏。\n枯肠消得三十颗，只恐儿曹赋老饕。","type":[]}
{"_id":{"$oid":"5b9a19a3367d5c0f40d23654"},"title":"王敏节欢喜帖赞","dynasty":"宋代","writer":"岳珂","content":"秦火燎原，衣冠涂炭。\n绕指之柔，出乎百锻。\n如公之刚，犹死忧患。\n时欤命欤，一览三叹。","type":[]}
{"_id":{"$oid":"5b9a19a3367d5c0f40d23655"},"title":"保塞教授同年丁仲勤广寄示和少逸十诗某辄寄之更不理彭意无复次第 其四","dynasty":"宋代","writer":"王安中","content":"旧闻千岁辽东鹤，塞上翩翩忽见过。我有云间化凫舄，追随不用着人多。\n\n","type":[]}
{"_id":{"$oid":"5b9a19a3367d5c0f40d23656"},"title":"过大冶县","dynasty":"宋代","writer":"郑刚中","content":"吏民俱因市廛小，鸥雁相呼湖海宽。\n蕃息谁能力耕鉴，弦歌依旧好为官。","type":[]}
{"_id":{"$oid":"5b9a19a3367d5c0f40d23657"},"title":"原韵酬传君洁秋端阳见寄","dynasty":"近代","writer":"刘家传","content":"此身安处便为家，不近浮名免世哗。结习已空三宿恋，新诗犹有故人誇。\n\n经霜渐变星星发，绕膝优生朵朵花。更爱江山归一统，灵均何用赋怀沙。\n\n","type":[]}
{"_id":{"$oid":"5b9a19a3367d5c0f40d23658"},"title":"顺老寄菜花乾戏作长句","dynasty":"宋代","writer":"韩驹","content":"道人禅馀自锄菜，小摘黄花日中晒。峨嵋㮕脯久不来，曲糁姜丝典型在。\n\n封题寄我纸作囊，中有巴蜀斋厨香。起炊晓甑八月白，配此春盘一掬黄。\n\n","type":[]}
{"_id":{"$oid":"5b9a19a3367d5c0f40d23659"},"title":"感兴临蕃驯雁","dynasty":"唐代","writer":"佚名","content":"感兹驯雁色苍苍，徘徊顾步貌昂昂。不见衔芦避缯缴，空闻落翮困堤塘。\n\n差池为失衡阳伴，邂逅飘零虏塞傍。引颈长鸣望云路，何时刷羽接归行。\n\n","type":[]}
{"_id":{"$oid":"5b9a19a4367d5c0f40d2365a"},"title":"己亥杂诗 其一七七","dynasty":"清代","writer":"龚自珍","content":"藏书藏帖两高人，目录流传四十年。师友凋徂心力倦，羽陵一记亦荆榛。\n\n","type":[]}
{"_id":{"$oid":"5b9a19a4367d5c0f40d2365b"},"title":"问龚深之疾往复 其二","dynasty":"宋代","writer":"彭汝砺","content":"居士如泡如焰身，目前应接亦非神。枝辞自已知吾拙，饱学谁能笑子贫。\n\n午饮频来同鲙鲤，朝齑漫说欲羹莼。黄昏急雨秋风湿，想见青灯一幅巾。\n\n","type":[]}
{"_id":{"$oid":"5b9a19a4367d5c0f40d2365c"},"title":"邸中种竹十二首 其十二","dynasty":"明代","writer":"何吾驺","content":"长羡空空如，虚空生冷籁。扫尽万顷烟，盈盈不下带。\n\n","type":[]}
{"_id":{"$oid":"5b9a19a4367d5c0f40d2365d"},"title":"听琵琶妓弹略略","dynasty":"唐代","writer":"白居易","content":"腕软拨头轻，新教略略成。四弦千遍语，一曲万重情。 \n 法向师边得，能从意上生。莫欺江外手，别是一家声。","type":[]}
{"_id":{"$oid":"5b9a19a4367d5c0f40d2365e"},"title":"易十六淑南许为我作萝村图诗以识之","dynasty":"清代","writer":"李锴","content":"淑南许作萝村图，满纸为我扫古翠。秋林护石溪入云，一尺一寸期有味。\n\n凿空构虚固以变，不妨古拙兼狂肆。沈冥黯淡妙入神，逼迫山鬼幽阴至。\n\n用通大钧造物理，飞笔走墨臣行意。我有青藤杖，尝之山之垂。\n\n我有乌角巾，尝临水之湄。盘阴傥遇息阴者，此卷卢胡笑所为。\n\n","type":[]}
{"_id":{"$oid":"5b9a19a4367d5c0f40d2365f"},"title":"秋村","dynasty":"宋代","writer":"艾性夫","content":"稻黄雁入蔗境，水落鹭过屠门。\n一片寒烟晚景，数声牧笛秋村。","type":[]}
{"_id":{"$oid":"5b9a19a4367d5c0f40d23660"},"title":"约得梅花一处开七绝辘轳 其三","dynasty":"当代","writer":"崔荣江","content":"半世磨砻不自哀，岂循走马醉章台。眼横梁苑红皆俗，约得梅花一处开。\n\n","type":[]}
{"_id":{"$oid":"5b9a19a4367d5c0f40d23661"},"title":"送珣禅还乡","dynasty":"宋代","writer":"释昙华","content":"极目澄澄水照空，白苹红蓼战西风。\n三千里外深深意，铁券谁将累祖翁。","type":[]}
{"_id":{"$oid":"5b9a19a4367d5c0f40d23662"},"title":"寄龙溪老人乞西岩香","dynasty":"元代","writer":"耶律楚材","content":"寄语龙溪老古锥，西岩风韵我长思。香钱缓发鸣琴后，瓦鼎浓薰入定时。\n\n比拟梅魂祗独步，品量龙脑可同驰。湛然鼻孔撩天大，穿过多时不自知。\n\n","type":[]}
{"_id":{"$oid":"5b9a19a4367d5c0f40d23663"},"title":"贪泉","dynasty":"宋代","writer":"古成之","content":"贤良知足辱，为尔戎贪名。\n一酌不能惑，千年依旧清。\n深涵秋汉色，冷浸古松声。\n珍重荒碑在，何人曾泪倾。","type":[]}
{"_id":{"$oid":"5b9a19a5367d5c0f40d23664"},"title":"晚春寄友人二首 其一","dynasty":"宋代","writer":"唐庚","content":"眼底春愁恼杀侬，扬州往事旋成空。风流只合称狂客，衰飒何堪作病翁。\n\n水国春深梅子雨，江天日暮鲤鱼风。何时执手同樽酒，收拾清欢笑语中。\n\n","type":[]}
{"_id":{"$oid":"5b9a19a5367d5c0f40d23665"},"title":"送中","dynasty":"宋代","writer":"洪迈","content":"骄阳久自杀，一雨荡龟坼。\n田夫梦亦好，翻陇已幽咽。\n朝来喜相语，一饱心已决。\n翻翻风叶乱，嫋嫋露芒出。\n去年禾欲秀，积潦满秋泽。\n今年岂堪旱，束手就沟壑。\n我生拙谋口，藜藿甘如蜜。\n向来真过计，忧民岂吾职。\n赤子天可怜，嗟人独何力。\n何须事儿戏，合沓来贺客。\n稍欣新稻熟，社酒行可觅。\n当同扶路翁，醉归舞南陌。","type":[]}
{"_id":{"$oid":"5b9a19a5367d5c0f40d23666"},"title":"瓶中花","dynasty":"明代","writer":"赵完璧","content":"清秋红翠浸冰壶，浪遣人誇绝世无。壮志肯教摧寸草，长松古柏拟身图。\n\n","type":[]}
{"_id":{"$oid":"5b9a19a5367d5c0f40d23667"},"title":"参观海丰红宫二首 其二","dynasty":"当代","writer":"胡绳","content":"农运风开第一声，红旗漫卷海丰城。蚍蜉撼树谈何易，彭湃千秋不朽名。\n\n","type":[]}
{"_id":{"$oid":"5b9a19a6367d5c0f40d23668"},"title":"杂剧·关大王独赴单刀会","dynasty":"元代","writer":"关汉卿","content":"第一折\n\n（冲末鲁肃上，云）三尺龙泉万卷书，皇天生我意何如？山东宰相山西将，彼丈夫兮我丈夫。小官姓鲁，名肃，字子敬。见在吴王麾下为中大夫之职。想当日俺主公孙仲谋占了江东，魏王曹操占了中原，蜀王刘备占了西川。有我荆州，乃四冲用武之地，保守无虞，分天下为鼎足之形。想当日周瑜死于江陵，小官为保，劝主公以荆州借与刘备，共拒曹操。主公又以妹妻刘备。不料此人外亲内疏，挟诈而取益州，遂并汉中，有霸业兴隆之志。我今欲索取荆州，料关公在那里镇守，必不肯还我。今差守将黄文，先设下三计，启过主公，说：关公韬略过人，有兼并之心，且居国之上游，不如索取荆州。今据长江形势，第一计：趁今日孙、刘结亲，已为唇齿，就江下排宴设乐，修一书以贺近退曹兵，玄德称主于汉中，赞其功美，邀请关公江下赴会为庆，此人必无所疑；若渡江赴宴，就于饮酒席中间，以礼索取荆州。如还，此为万全之计；倘若不还，第二计：将江上应有战船，尽行拘收，不放关公渡江回去。淹留日久。自知中计，默然有悔，诚心献还；更不与呵，第三计：壁衣内暗藏甲士！酒酣之际，击金钟为号，伏兵尽举，擒住关公，囚于江下。此人是刘备股肱之臣，若将荆州复还江东，则放关公还益州；如其不然，主将既失，孤兵必乱，乘势大举，觑荆州一鼓而下，有何难哉！虽则三计已定，先交黄文请的乔公来商议则个。（正未乔公上，云）老夫乔公是也。想三分鼎足已定：曹操占了中原；孙仲谋占了江东；刘玄德占了西蜀。想玄德未济时，曾问俺东吴家借荆州为本，至今未还。鲁子敬常有索取之心，沉疑未发；今日令人来请老夫，不知有甚事，须索走一遭去。我想汉家天下，谁想变乱到此也呵！（唱）\n\n【仙吕】【点绛唇】俺本是汉国臣僚。汉皇软弱；兴心闹，惹起那五处兵刀，并董卓，诛袁绍。\n\n【混江龙】止留下孙、刘、曹操，平分一国作三朝。不付能河清海晏，雨顺风调；兵器改为农器用，征旗不动酒旗摇；军罢战，马添膘；杀气散，阵云消；为将帅，作臣僚；脱金甲，着罗袍；则他这帐前旗卷虎潜竿，腰间剑插龙归鞘。人强马壮，将老兵骄。（云）可早来到也。左右报复去，道乔公来了也。（卒子报云）报的大夫得知：有乔公来到了也。（鲁云）道有请。（卒云）老相公，有请！（末见鲁，云）大夫，今日请老夫来，有何事干？（鲁云）今日请老相公，别无甚事，商量索取荆州之事。（末云）这荆州断然不可取！想关云长好生勇猛，你索荆州呵，他弟兄怎肯和你甘罢？（鲁云）他弟兄虽多，兵微将寡。（末唱）\n\n【油葫芦】你道\"他弟兄虽多兵将少\"，（云）大夫、你知博望烧屯那一事么？（鲁云）小官不知，老相公试说则。(末唱)赤紧的将夏侯惇先困了。（云）这隔江斗智你知么？（鲁云）隔江斗智，小官知便知道，不得详细，老相公试说则。（末唱）则他那周瑜、蒋干是布衣交，那一个股肱臣诸葛施韬略，亏杀那苦肉计黄盖添粮草。(云)赤壁鏖兵，那场好厮杀也！（鲁云）小官知道。老相公再说一遍者。（末云）烧折弓驽如残苇，燎尽旗幡似乱柴。半明半暗花腔鼓，横着扑着伏兽牌。带鞍带辔烧死马，有袍有铠死尸骸。哀哉百万曹军败，个个难逃水火灾！（唱）那军多半向火内烧，三停在水上漂。若不是天交有道伐无道，这其间吴国尽属曹。\n\n（鲁云）曹操英雄智略高，削平僭窃篡刘朝。永安宫里擒刘备，铜雀春深锁二乔。（唱）\n\n【天下乐】你道是\"铜雀春深锁二乔\"，这三朝、恰定交，不争咱一日错便是一世错……（鲁云）俺这里有雄兵百万，战将千员，量他到的那里！（末唱）你则待要行霸道，你待要起战讨。（鲁云）我料关云长年迈，虽勇无能。（末唱）你休欺负关云长年纪老。\n\n（云）收西川一事，我说与你听。（鲁云）收西川一事，我不得知。你试说一遍。（末唱）\n\n【那吒令】收西川白帝城，将周瑜来送了。汉江边张翼德，将尸骸来当着。船头上鲁大夫，几乎间唬倒。你待将荆州地面来争，关云长听的闹，他可便乱下风雹。\n\n（鲁云）他便有甚本事？（末唱）\n\n【鹊踏枝】他诛文丑逞粗躁，刺颜良显英豪。他去那百万军中，他将那首级轻枭。（鲁云）想赤壁之战，我与刘备有恩来。（末唱）那时间相看的是好，他可便喜孜孜笑里藏刀。\n\n（鲁云）他若与我荆州，万事罢论；若不与荆州呵，我将他一鼓而下。（末云）不争你举兵呵，（唱）\n\n【寄生草】幸然是天无祸，是咱这人自招。全不肯施恩布德行王道，怎比那多谋足智雄曹操？你须知南阳诸葛应难料！（鲁云）他若不与呵，我大势军马，好歹夺了荆州。（末唱）你则待千军万马恶相持，全不想生灵百万遭残暴！\n\n（鲁云）小官不曾与此人相会；老相公，你细说关公威猛如何？（末云）想关云长但上阵处，凭着他坐下马、手中刀、鞍上将，有万夫不当之勇。（唱）\n\n【金盏儿】他上阵处赤力力三绺美髯飘，雄赳赳一丈虎躯摇，恰便似六了神簇捧定一个活神道。那敌军若是见了，唬的他七魄散、五魂消。（云）你若和他厮杀呵。（唱）你则索多披上几副甲，剩穿上几层袍。便有百万军，挡不住他不刺刺千里追风骑；你便有千员将，闪不过明明偃月三停刀。\n\n（鲁云）老相公不知，我有三条妙计索取荆州。（末云）是那三条妙计？（鲁云）第一计：趁今日孙、刘结亲，以为唇齿，就于江下排宴设乐，作书一封，以贺近退曹兵，玄德称主于汉中，赞其功美，邀请关公江下赴会为庆，此人必无所疑；若渡江赴宴，就于饮酒中间，以礼索取荆州。如还，此为万全之计；如不还，第二计：将江上应有战船，尽行拘收，不放关公回还。淹留日久，自知中计，默然有悔，诚心献还；更不与呵，第三条计：壁衣内暗藏甲士，酒酣之际，击金钟为号，伏兵尽举，擒住关公，囚于江下。此人乃是刘备股肱之臣，若将荆州复还江东，则放关公归益州；如其不然，主将既失，孤兵必乱，领兵大举，乘机而行，觑荆州一鼓而下，有何难哉！这三条计决难逃。（末云）休道是三条计，就是千条计，亦近不的他。（唱）\n\n【金盏儿】你道是\"三条计决难逃\"；一句话不相饶，使不的武官粗懆文官狡。（鲁云）关公酒性如何？（末唱）那汉酒中劣性显英豪，圪塔的揪住宝带，没揣的举起钢刀。(鲁云）我把岸边战船拘了。（末唱）你道是岸边厢拘了战船，（云）他若要回去呵，（唱）你则索水面上搭座浮桥！\n\n（鲁云）老相公不必转转议论，小官自有妙策神机。乘此机会，荆州不可不取也。（末云）大夫，你这三条计，比当日曹公在灞陵桥上三条计如何？到了出不的关云长之手。（鲁云）小官不知。老相公试说一遍我听咱。（末唱）\n\n【尾声】曹丞相将送路酒手中擎，饯行礼盘中托，没乱煞侄儿和嫂嫂。曹孟德心多能做小，关云长善与人交。早来到灞陵桥，险唬杀许褚、张辽；他勒着追风骑，轻轮动偃月刀。曹操有千般计较，则落的一场谈笑。（云）关云长道：\"丞相勿罪！某不下马了也。\"（唱）他把那刀尖儿斜挑锦征袍。（下）（鲁云）黄文，你见乔公说关公如此威风，未可深信。俺这江下，有一贤士，复姓司马，名徽，字德操。此人与关公有一面之交，就请司马先生为伴客，就问关公平昔智勇谋略，酒中德性如何。黄文，就跟着我去司马庵中相访一遭去。（下）\n\n\n第二折\n\n（正末扮司马徽领道童上，未云）贫道复姓司马，名徽，字德操，道号水鉴先生。想汉家天下，鼎足三分。贫道自刘皇叔相别之后，又是数载。贫道在此江下结一草庵，修行办道，是好悠哉也呵！（唱）\n\n【正宫】【端正好】本是个钓鳌人，到做了扶犁叟；笑英布、彭越、韩侯。我如今紧抄定两只拿云手，再不出麻袍袖。\n\n【滚绣球】我则待要聚村叟，会诗友，受用的活鱼新酒，问甚么瓦钵瓷瓯。推台不换盏，高歌自掴手；任从他阴晴昏昼，醉时节衲被蒙头。我向这矮窗睡彻三竿日，端的是傲煞人间万户侯，自在优游。（云）道童，门首觑者，看有甚么人来。（道童云）理会的。（鲁肃上，云）可早来到也，接了马者。（见道童科，鲁云）道童，先生有么？（童云）俺师父有。（鲁云）你去说：鲁子敬特来相访。（童云）你是紫荆？你和那松木在一搭里。我报师父去。（见末，云）师父弟子孩儿……（末云）这厮怎么骂我！（童云）不是骂；师父是师父，弟子是徒弟，就是孩儿一般。师父弟子孩儿……（末云）这厮泼说？有谁在门首？（童云）有鲁子敬特来相访。(末云）道有请。（童云）理会的。（童出见鲁，云）有请！（鲁见末科）（末云）稽首。（鲁云）区区俗冗，久不听教。（末云）数年不见，今日何往？（鲁云）小官无事不来，特请先生江下一会。（末云）贫道在此江下修行，方外之士，有何德能，敢劳大夫置酒张筵？（唱）\n\n【倘秀才】我又不曾垂钓在磻溪岸口，大夫也，我可也无福吃你那堂食玉酒；我则待溪山学许由。（云）大人请我呵，再有何人？（鲁云）别无他客，止有先生故友寿亭侯关云长一人。（末唱）你道是旧相识寿亭侯，和咱是故友。\n\n（云）若有关公，贫道风疾举发，去不的！去不的！（鲁云）先生初闻鲁肃相邀，慨然许诺；今知有关公，力辞不往，是何故也？想先生与关公有一面之交，则是筵间劝几杯酒。（末唱）\n\n【滚绣球】大夫，你着我筵前劝几瓯，那汉劣性怎肯道折了半筹？（鲁云）将酒央人，终无恶意。（末唱）你便休题安排着酒肉，他怒时节目前见鲜血交流。你为汉上九座州，我为筵前一醉酒，（云）大夫，你和贫道，（唱）咱两个都落不的完全尸首。（鲁云）先生是客，怕做甚么？（末唱）我做伴客的少不的和你同病同忧。（鲁云）我有三条计索取荆州。（末唱）只为你千年勋业三条计，我可甚\"一醉能消万古愁\"，提起来魂魄悠悠。\n\n（鲁云）既是先生故友，同席饮酒何妨？（末云）大夫既坚意要请云长，若依的贫道两三桩儿，你便请他；若依不得，便休请他。（鲁云）你说来，小官听者。（末云）依着贫道说，云长下的马时节，（唱）\n\n【倘秀才】你与我躬着身将他来问候。（云）你依的么？（鲁云）关云长下的马来，我躬着身问候。不打紧，也依的。（未唱）大夫，你与我跪着膝连忙的劝酒；饮则饮、吃则吃、受则受。道东呵随着东去，说西呵随着西流。（云）这一桩儿最要紧也！（唱）他醉了呵你索与我便走。\n\n（鲁云）先生，关公酒后德性如何？（末唱）\n\n【滚绣球】他尊前有一句言，筵前带二分酒，他酒性躁不中撩斗，你则绽口儿休提着索取荆州。（鲁云）我便索荆州有何妨？（末云）他听的你索取荆州，（唱）他圆睁开丹凤眸，轻舒出捉将手；他将那卧蚕眉紧皱，五蕴山烈火难收。他若是玉山低趄，你安排着走；他若是宝剑离匣，你则准备着头。枉送了你那八十一座军州！\n\n（鲁云）先生不须多虑，鲁肃料关公勇有余而智不足。到来日我壁间暗藏甲士，擒住关公，便插翅也飞不过大江去。我待要先下手为强。（末云）大夫，量你怎生近的那关云长？（唱）\n\n【倘秀才】比及你东吴国鲁大夫仁兄下手，则消得西蜀国诸葛亮先生举口，奏与那有德行仁慈汉皇叔。那先生抚琴霜雪降，弹剑鬼神愁，则怕你急难措手。\n\n（鲁云）我观诸葛亮也小可。除他一人，也再无用武之人。\n\n（末云）关云长他弟兄五个，他若是知道呵，怎肯和你甘罢！\n\n（鲁云）可是那五个？（末唱）\n\n【滚绣球】有一个黄汉升猛似彪；有一个赵子龙胆大如斗；有一个马孟起，他是个杀人的领袖；有一个莽张飞，虎牢关力战了十八路诸侯，骑一匹毕月乌，使一条丈八矛，他在那当阳坂有如雷吼，喝退了曹丞相一百万铁甲貔貅，他瞅一瞅漫天尘土桥先断，喝一声拍岸惊涛水逆流。那一伙怎肯干休！（鲁云）先生若肯赴席呵，就与关公一会何妨？（末云）大夫，不中，不中！休说贫道不曾劝你。（唱）\n\n【尾声】我则怕刀尖儿触抹着轻犛了你手，树叶儿提防打破我头。关云长千里独行觅二友，匹马单刀镇九州；人似巴山越岭彪。马跨翻江混海兽。轻举龙泉杀车胄，怒扯昆吾坏文丑；麾盖下颜良剑标了首，蔡阳英雄立取头。这一个躲是非的先生决应了口，那一个杀人的云长，（云）稽首。（唱）我更怕他下不的手！（末下）\n\n（道童云）鲁子敬，你愚眉肉眼，不识贫道。你要索取荆州，不来问我？关云长是我酒肉朋友，我交他两只手送与你那荆州来。（鲁云）道童，你师父不去，你去走一遭去罢。（童云）我下山赴会走一遭去，我着老关两手送你那荆州、（唱）\n\n【隔尾】我则待拖条藜杖家家走，着对麻鞋处处游。（云）我这一去，（唱）恼犯云长歹事头，周仓哥哥快争斗，轮起刀来劈破了头，唬的我恰便似缩了头的乌龟则向那汴河里走。（下）\n\n（鲁云）我听那先生说了这一会，交我也怕上来了。我想三条计已定了，怕他怎的？黄文，你与我持这一封请书，直至荆州，请关公去来。着我知道，疾去早来者。（下）\n\n\n第三折\n\n（正末扮关公领关平、关兴、周仓上，云）某姓关，名羽，字云长。蒲州解良人也。见随刘玄德，为其上将。自天下三分，形如鼎足：曹操占了中原；孙策占了江东；我哥哥玄德公占了西蜀。着某镇守荆州，久镇无虞。我想当初楚汉争锋，我汉皇仁义用三杰，霸主英雄凭一勇。三杰者，乃萧何、韩信、张良；一勇者，暗呜叱咤，举鼎拔山、大小七十余战，逼霸主自刎乌江。后来高祖登基，传到如今，国步艰难，一至于此！（唱）\n\n【中吕】【粉蝶儿】那时节天下荒荒，恰周、秦早属了刘、项，分君臣先到咸阳。一个力拔山，一个量容海，他两个一时开创。想当日黄阁乌江，一个用了三杰，一个诛了八将。\n\n【醉春风】一个短剑下一身亡，一个静鞭三下响。祖宗传授与儿孙，到今日享、享。献帝又无靠无依，董卓又不仁不义，吕布又一冲一撞。\n\n（云）某想当日，掩弟兄三人，在桃园中结义，宰白马祭天，宰乌牛祭地，不求同日生，只愿同日死。（唱）\n\n【十二月】那时节兄弟在范阳，兄长在楼桑，关某在蒲州解良，更有诸葛在南阳；一时出英雄四方，结义了皇叔、关、张。\n\n【尧民歌】一年三谒卧龙网，却又早鼎分三足汉家邦。俺哥哥称孤道寡世无双，我关某匹马单刀镇荆襄。长江，今经几战场，却正是后浪催前浪。（云）孩儿，门首觑者，看甚么人来。（关平云）理会的。（黄文上，云）某乃黄文是也。将着这一封请书，来到荆州，请关公赴会。早来到也。左右，报复去：有江下鲁子敬，差上将拖地胆黄文，持请书在此。（平云）你则在这里者，等我报复去。（平见正末，云）报的父亲得知：今有江东鲁子敬，差一员首将，持请书来见。（正末云）着他过来。（平云）着你过去哩。（黄文见科）（正末云）兀那厮甚么人？（黄慌云）小将黄文。江东鲁子敬，差我下请书在此。（正末云）你先回去，我随后便来也。（黄文云）我出的这门来。看了关公英雄一个神道相。鲁子敬，我替你愁哩！小将是黄文，特来请关公。髯长一尺八，面如挣枣红。青龙偃月刀，九九八十斤。脖子里着一下，那里寻黄文？来便吃筵席，不来豆腐酒吃三钟。（下）（正末云）孩儿，鲁子敬请我赴单刀会，走一遭去。（平云）父亲，他那里筵无好会，则怕不中么？（正末云）不妨事。（唱）\n\n【石榴花】两朝相隔汉阳江，上写着道\"鲁肃请云长\"。安排筵宴不寻常，休想道\"画堂别是风光\"。那里有凤凰杯满捧琼花酿，他安排着巴豆、砒霜！玳筵前摆列着英雄将，休想肯\"开宴出红妆\"。\n\n【斗鹌鹑】安排下打凤牢龙，准备着天罗地网；也不是待客筵席，则是个杀人、杀人的战场。若说那重意诚心更休想，全不怕后人讲。既然谨谨相邀，我则索亲身便往。\n\n（平云）那鲁子敬是个足智多谋的人；他又兵多将广，人强马壮。则怕父亲去呵，落在他彀中。（正末唱）\n\n【上小楼】你道他\"兵多将广，人强马壮\"；大丈夫敢勇当先，一人拚命，万夫难当。（平云）许来大江面，俺接应的人，可怎生接应？（正末唱）你道是隔着江，起战场，急难亲傍；我着那厮鞠躬、鞠躬送我到船上。\n\n（平云）你孩儿到那江东，旱路里摆着马军，水路里摆着战船，直杀一个血胡同。我想来，先下手的为强。（正末唱）\n\n【幺篇】你道是先下手强，后下手殃。我一只手揪住宝带，臂展猿揉，剑掣秋霜。（平云）父亲，则怕他那里有埋伏。（正末唱）他那里暗暗的藏，我须索紧紧的防。都是些狐朋狗党！（云）单刀会不去呵，（唱）小可如千里独行，五关斩将。\n\n（云）孩儿，量他到的那里？（平云）想父亲私出许昌一事，您孩儿不知，父亲慢慢说一遍。（正末唱）\n\n【快活三】小可如我携亲侄访冀王，引阿嫂觅刘皇，灞陵桥上气昂昂，侧坐在雕鞍上。\n\n【鲍老儿】俺也曾挝鼓三冬斩蔡阳，血溅在沙场上。刀挑征袍出许昌，险唬杀曹丞相。向单刀会上，对两班文武，小可如三月襄阳。\n\n（平云）父亲，他那里雄赳赳排着战场。（正末唱）\n\n【剔银灯】遮莫他雄赳赳排着战场，威凛凛兵屯虎帐，大将军智在孙、吴上。马如龙，人似金刚；不是我十分强，硬主张，但提起厮杀呵磨拳擦掌。\n\n【蔓菁菜】他便有快对付能征将，排戈戟，列旗枪，对仗，我是三国英雄汉云长，端的是豪气有三千丈。\n\n（云）孩儿，与我准备下船只，领周仓赴单刀会走一遭去。（平云）父亲去呵，小心在意者！（正末唱）\n\n【尾声】须无那临潼会秦穆公，又无那鸿门会楚霸王，遮莫他满筵人列着先锋将，小可如百万军刺颜良时那一场嚷。（下）\n\n（周仓云）关公赴单刀会，我也走一遭去。志气凌云贯九霄，周仓今日逞英豪。个个开弓并蹬驽，人人贯甲与披袍。旌旗闪闪龙蛇动，恶战英雄胆气高。假饶鲁肃千条计，怎胜关公这口刀！赴单刀会走一遭去也。（下）（关兴云）哥哥，父亲赴单刀会去了，我和你接应一遭去。大小三军，跟着我接应父亲去。到那里古剌剌彩磨征旗，扑冬冬画鼓凯征鼙，齐臻臻枪刀如流水，密匝匝人似朔风疾。直杀的苦淹淹尸骸遍郊野，哭啼啼父子两分离。恁时节喜孜孜鞭敲金镫响，笑吟吟齐和凯歌回。（下）（关平云）父亲兄弟都去也，我随后接应走一遭去。大小三军，听吾将令；甲马不许驰骤，金鼓不许乱鸣，不许交头接耳，不许语笑喧哗；弓驽上弦，刀剑出鞘，人人敢勇，个个威风。我到那里：一刃刀，两刃剑，齐排雁翅；三股叉，四楞锏，耀日争光；五方旗，六沉枪，遮天映日；七稍弓，八楞棒，打碎天灵；九股索，红绵套，漫头便起；十分战，十分杀，显耀高强。俺这里雄兵浩浩渡长江，汉阳两岸列刀枪。水军不怕江心浪，旱军岂惧铁衣郎！关公杀入单刀会，显耀英雄战一场。匹马横枪诛鲁肃，胜如亲父刺颜良。大小三军，跟着我接应父亲走一遭去。（下）\n\n\n第四折\n\n（鲁肃上，云）欢来不似今朝，喜来那逢今日？小官鲁子敬是也。我使黄文持书去请关公，欣喜许今日赴会，荆襄地合归还俺江东。英雄甲士已暗藏壁衣之后，令人江上相候，见船到便来报我知道。（正末关公引周仓上，云）周仓，将到那里也？（周云）来到大江中流也。（正末云）看了这大江，是一派好水呵！（唱）\n\n【双调】【新水令】大江东去浪千叠，引着这数十人驾着这小舟一叶。又不比九重龙凤阙，可正是千丈虎狼穴。大丈夫心别，我觑这单刀会似赛村社。（云）好一派江景也呵！（唱）\n\n【驻马听】水涌山叠，年少周郎何处也？不觉的灰飞烟灭，可怜黄盖转伤嗟。破曹的樯橹一时绝，鏖兵的江水犹然热，好教我情惨切！（带云）这也不是江水，（唱）二十年流不尽的英雄血！\n\n（云）却早来到也，报复去。（年报科）（做相见科）（鲁云）江下小会，酒非洞里之长春，乐乃尘中之菲艺，猥劳君侯屈高就下，降尊临卑，实乃鲁肃之万幸也！（正末云）量某有何德能，着大夫置酒张筵？既请必至。（鲁云）黄文，将酒来。二公子满饮一杯。（正末云）大夫饮此杯。（把盏科）（正末云）想古今咱这人过日月好疾也呵！（鲁云）过日月是好疾也。光阴似骏马加鞭，浮世似落花流水。（正末唱）\n\n【胡十八】想古今立勋业，那里也舜五人、汉三杰？两朝相隔数年别，不付能见者，却又早老也。开怀的饮数杯，（云）将酒来。（唱）尽心儿待醉一夜。（把盏科）（正末云）你知\"以德报德，以直报怨\"么？（鲁云）既然将军言\"以德报德，以直报怨\"，借物不还者谓之怨。想君侯文武全材，通练兵书，习《春秋》、《左传》，济拔颠危，匡扶社稷，可不谓之仁乎？待玄德如骨肉，觑曹操若仇雦，可不谓之义乎？辞曹归汉，弃印封金，可不谓之礼乎？坐服于禁，水淹七军，可不谓之智乎？且将军仁义礼智俱足，惜乎止少个\"信\"字，欠缺未完。再若得全个\"信\"字，无出君侯之右也。（正末云）我怎生失信？（鲁云）非将军失信，皆因令兄玄德公失信。（正末云）我哥哥怎生失信来？（鲁云）想昔日玄德公败于当阳之上，身无所归，因鲁肃之故，屯军三江夏口。鲁肃又与孔明同见我主公，即日兴师拜将，破曹兵于赤壁之间。江东所费巨万，又折了首将黄盖。因将军贤昆玉无尺寸地，暂借荆州以为养军之资；数年不还。今日鲁肃低情曲意，暂取荆州，以为救民之急；待仓廪丰盈，然后再献与将军掌领。鲁肃不敢自专、君侯台鉴不错。（正末云）你请我吃筵席来那，是索荆州来？（鲁云）没、没、没，我则这般道。孙、刘结亲，以为唇齿，两国正好和谐。（正末唱）\n\n【庆东原】你把我真心儿待，将筵宴设，你这般攀今览古，分甚枝叶？我根前使不着你\"之乎者也\"、\"诗云子曰\"，早该豁口截舌！有意说孙、刘，你休目下番成吴、越！\n\n（鲁云）将军原来傲物轻信！（正末云）我怎傲物轻信？（鲁云）当日孔明亲言：破曹之后，荆州即还江东。鲁肃亲为代保。不思旧日之恩，今日恩变为仇，犹自说\"以德报德，以直报怨\"！圣人道：\"信近于义，言可复也\"。\"去食去兵，不可去信\"。\"大车无輗，小车无軏，其何以行之哉\"？今将军全无仁义之心，枉作英雄之辈。荆州久借不还，却不道\"人无信不立\"！（正末云）鲁子敬，你听的这剑戒么？（鲁云）剑戒怎么？（正末云）我这剑戒，头一遭诛了文丑，第二遭斩了蔡阳，鲁肃呵，莫不第三遭到你也？（鲁云）没、没，我则这般道来。（正末云）这荆州是谁的？（鲁云）这荆州是俺的。（正末云）你不知，听我说。（唱）\n\n【沉醉东风】想着俺汉高皇图王霸业，汉光武秉正除邪，汉王允将董卓诛，汉皇叔把温侯灭，俺哥哥合情受汉家基业。则你这东吴国的孙权，和俺刘家却是甚枝叶？请你个不克己先生自说！\n\n（鲁云）那里甚么响？（正末云）这剑戒二次也。（鲁云）却怎么说？（正末云）这剑按天地之灵，金火之精，阴阳之气，日月之形；藏之则鬼神遁迹，出之则魑魅潜踪；喜则恋鞘沉沉而不动，怒则跃匣铮铮而有声。今朝席上，倘有争锋，恐君不信，拔剑施呈。吾当摄到，鲁肃休惊。这剑果有神威不可当，庙堂之器岂寻常。今朝索取荆州事，一剑先交鲁肃亡。（唱）\n\n【雁儿落】则为你三寸不烂舌，恼犯我三尺无情铁。这剑饥餐上将头，渴饮仇人血。\n\n【得胜令】则是条龙向鞘中蛰，唬得人向座间躲。今日故友每才相见，休着俺弟兄每相间别。鲁子敬听者，你内心休乔怯，畅好是随邪，休怪我十分酒醉也。\n\n（鲁云）臧宫动乐。（臧宫上，云）天有五星，地攒五岳。人有五德，乐按五音。五星者：金、木、水、火、土。五岳者；常、恒、泰、华、嵩。五德者：温、良、恭、俭、让。五音者：宫、商、角、徵、羽。（甲士拥上科）（鲁云）埋伏了者。（正未击案，怒云）有埋伏也无埋伏？（鲁云）并无埋伏。（正末云）若有埋伏，一剑挥之两段！（做击案科）（鲁云）你击碎菱花。（正末云）我特来破镜！（唱）\n\n【搅筝琶】却怎生闹炒炒军兵列，上来的休遮当，莫拦截。（云）当着我的，呵呵！（唱）我着他剑下身亡，目前流血！便有那张仪口，蒯通舌，休那里躲闪藏遮。好生的送我到船上者，我和你慢慢的相别。（鲁云）你去了倒是一场伶俐。（黄文云）将军，有埋伏哩。（鲁云）迟了我的也。（关平领众将上，云）请父亲上船，孩儿每来迎接哩。（正末云）鲁肃，休惜殿后。（唱）\n\n【离亭宴带歇指煞】我则见紫袍银带公人列，晚天凉风冷芦花谢，我心中喜悦。昏惨惨晚霞收，冷飕飕江风起，急飐飐云帆扯。承管待、承管待，多承谢、多承谢。唤梢公慢者，缆解开岸边龙，船分开波中浪，棹搅碎江心月。正欢娱有甚进退，且谈笑不分明夜。说与你两件事先生记者：百忙里称不了老兄心，急切里倒不了俺汉家节。（下）\n\n题目孙仲谋独占江东地\n\n请乔公言定三条计\n\n正名鲁子敬设宴索荆州\n\n关大王独赴单刀会\n\n\n\n","type":[]}
{"_id":{"$oid":"5b9a19a6367d5c0f40d23669"},"title":"卢沟晓月","dynasty":"明代","writer":"李东阳","content":"霜落桑乾水未枯，晓空云尽月轮孤。\n一林灯影稀还见，十里川光澹欲无。\n不断邻鸡催短梦，频来征马识长途。\n石栏桥上时翘首，应傍清虚忆帝都。","type":[]}
{"_id":{"$oid":"5b9a19a6367d5c0f40d2366a"},"title":"熊约生令子四人并饶才致各以二诗祝贱辰依韵荅之 其二","dynasty":"明代","writer":"王应斗","content":"梧垣丰采夙推尊，厚泽垂芳拟大门。孤愤未销风雨夜，旷怀时寄水烟村。\n\n庭前特立东山树，座上频开北海樽。更喜鸿章温世谊，远寻幽石破云根。\n\n","type":[]}
{"_id":{"$oid":"5b9a19a6367d5c0f40d2366b"},"title":"灯","dynasty":"宋代","writer":"穆修","content":"杳杳有时当永恨，依依何处照闲眠。\n静临客枕愁寒雨，远逐鱼篷秋暝烟。\n纤影乍欹还复立，冷花时结不成圆。\n销魂犹忆江楼夜，曾对离觞赋短篇。","type":[]}
{"_id":{"$oid":"5b9a19a6367d5c0f40d2366c"},"title":"郊庙歌辞 享太庙乐章 大顺舞","dynasty":"唐代","writer":"郑絪","content":"于穆时文，受天明命。允恭玄默，化成理定。出震嗣德，应乾传圣。\n\n猗欤缉熙，千亿流庆。\n\n","type":[]}
{"_id":{"$oid":"5b9a19a6367d5c0f40d2366d"},"title":"秋思 秋夜同慧素窗丛碧山房不寐起吟用梦窗韵","dynasty":"近代","writer":"张伯驹","content":"推枕银床侧。掩画屏、还透一庭凉色。风动树声，露侵兰气，秋宽愁窄。\n\n伴吟苦幽窗乱虫，如助诉怨抑。爇细香，烟篆碧。念旧日情怀，好花时候，邂逅解征鞍处，暗魂长忆。\n\n寒夕，更残漏滴。看那人、早卸容饰。韵停瑶瑟，昏灯明灭。\n\n坠蟾犹白。弄绿影、蕉阴印纱，摇翠旗凤翼。叹久客，谁省识，便过眼悲欢，重寻无梦记得，况隔天南水北。\n\n","type":[]}
{"_id":{"$oid":"5b9a19a7367d5c0f40d2366e"},"title":"寄新安宋同知","dynasty":"明代","writer":"庄昶","content":"把臂华亭县，匆匆一语间。㩳身频要路，回首独空山。\n\n人与何年别，书曾几字还。题诗无限意，分付菊花斑。\n\n","type":[]}
{"_id":{"$oid":"5b9a19a7367d5c0f40d2366f"},"title":"汪进之通判重庆堂次李西涯韵","dynasty":"明代","writer":"谢迁","content":"乡评推世德，家庆擅华名。桂籍方钟秀，兰阶剩茁萌。\n\n禄分三釜足，官喜一身轻。犹忆班衣后，趋随进寿觥。\n\n","type":[]}
{"_id":{"$oid":"5b9a19a7367d5c0f40d23670"},"title":"投赠福建桂常侍二首","dynasty":"唐代","writer":"陈陶","content":"后来台席更何人，都护朝天拜近臣。 \n 长笑当时汉卿士，等闲恩泽画麒麟。 \n 匝地歌钟镇海隅，城池鞅掌旧名都。 \n 不知珠履三千外，更许侯嬴寄食无。","type":[]}
{"_id":{"$oid":"5b9a19a7367d5c0f40d23671"},"title":"河西务阻风适王冬官以和赵秋曹杂诗见示遂用韵纪怀九首 其五","dynasty":"明代","writer":"林光","content":"挠乱诗怀几许清，浮云遮隔日微明。东君转盻回辕去，满耳池蛙草自生。\n\n","type":[]}
{"_id":{"$oid":"5b9a19a7367d5c0f40d23672"},"title":"贺陈以光老师重返教职","dynasty":"近代","writer":"叶云峰","content":"正值藕花暗送香，颜开笑逐读华章。七年西席负桃李，十载南冠淩雪霜。\n\n璧玉千循成大器，精金百炼益辉皇。春风重过伊川户，旧学新知自奋扬。\n\n","type":[]}
{"_id":{"$oid":"5b9a19a7367d5c0f40d23673"},"title":"登金山寺四首 其二","dynasty":"明代","writer":"张萱","content":"水国开金界，江天耸玉台。中流双砥柱，一水两蓬莱。\n\n古刹临无地，毫光接上台。凭高最箫瑟，风雨隔江来。\n\n","type":[]}
{"_id":{"$oid":"5b9a19a7367d5c0f40d23674"},"title":"送张无梦归天台","dynasty":"宋代","writer":"曹谷","content":"几载仙山下，无机世莫分。\n因为天市客，方识帝乡云。\n炼气壶中见，还元海内闻。\n名高赤城洞，歌赐紫皇君。\n步逐飚轮健，香随斗极焚。\n何当挹蓬阆，鸾鹤自成群。","type":[]}
{"_id":{"$oid":"5b9a19a7367d5c0f40d23675"},"title":"烧香曲","dynasty":"清代","writer":"孙原湘","content":"红窗十二扇明纱，喜鹊催成两鬓鸦。背影玲珑俱绝世，才情宛转总宜家。\n\n工诗惯削檀郎草，解语亲擎绣佛花。手爇水沉香一缕，月轮心事镜年华。\n\n","type":[]}
{"_id":{"$oid":"5b9a19a7367d5c0f40d23676"},"title":"万侍郎母夫人挽诗","dynasty":"宋代","writer":"虞俦","content":"闺壸高风在，乡闾美事传。宁须伯仁长，更觉寿昌贤。\n\n禄养酬初志，恩封慰暮年。侍郎官已贵，遽返阆昆仙。\n\n","type":[]}
{"_id":{"$oid":"5b9a19a7367d5c0f40d23677"},"title":"简黄仲芳大参三首 其二","dynasty":"明代","writer":"薛瑄","content":"雅量每期黄淑度，正人应愧薛居州。斯文四海知同调，且喜京华并辔游。\n\n","type":[]}
{"_id":{"$oid":"5b9a19a8367d5c0f40d23678"},"title":"郡斋偶赋","dynasty":"明代","writer":"王祎","content":"宦况真萧索，虚斋足昼眠。\n思亲怀爱日，阅史记疑年。\n白发生愁里，黄花立醉边。\n风流陶靖节，输尔早归田。","type":[]}
{"_id":{"$oid":"5b9a19a8367d5c0f40d23679"},"title":"南华书事诗","dynasty":"宋代","writer":"朱翌","content":"万木杉从一寸栽，参天次第可推排。\n他年空翠桥边路，来选承天八柱材。","type":[]}
{"_id":{"$oid":"5b9a19a8367d5c0f40d2367a"},"title":"落叶二首","dynasty":"近代","writer":"吴之英","content":"旧是东皇爱养臣，又惊风气逐时新。未应骨格高前辈，已把文章托后尘。\n\n多谢斧斤宽法律，频蒙雨露减精神。百年护得黄云厚，且听庖人话积薪。\n\n","type":[]}
{"_id":{"$oid":"5b9a19a8367d5c0f40d2367b"},"title":"射虎行赠射虎人","dynasty":"元代","writer":"郭钰","content":"昨日射虎南山颠，悲风萧萧眼力穿。今日射虎北山下，虎血溅衣山路夜。\n\n朝朝射虎无空归，家人望断孤云飞。度岭踰山弓力健，虎肉共分不辞远。\n\n府司帖下问虎皮，高枕髑髅醉不知。虎昔咆哮百兽走，一死宁知在君手。\n\n鼻端出火耳生风，拔剑起舞气如虹。昨夜空村见渔火，牛羊不牧犬长卧。\n\n作诗赠君毛发寒，烦君为我谢上官。君不见昔日刘昆称长者，虎北渡河不须射。\n\n","type":[]}
{"_id":{"$oid":"5b9a19a8367d5c0f40d2367c"},"title":"山水友别辞 芭蕉脯","dynasty":"宋代","writer":"王质","content":"不愁风槭槭，不愁雨萧萧。为人张秋本，为我解春牢。\n\n脯它脯，总弗许，山鬼且往凭山树，繁阴相倍享风露。\n\n","type":[]}
{"_id":{"$oid":"5b9a19a9367d5c0f40d2367d"},"title":"寿黄侍郎","dynasty":"宋代","writer":"度正","content":"玉井之泉其源深，渊涵停蓄包千寻。\n风行于上渺河汉，诸子浅陋其蹄涔。\n茫无畔岸容鼍鳖，富有磊落潜球琳。\n大原自出号学海，馀波散及蕃儒林。\n有如霁月当空照，罗列万象中森森。\n恭惟王明可用汲，一勺沃我思贤心。\n推之四海泽焦槁，元戎十乘来骎骎。\n铜梁玉垒日澄净，夜气晨光焕井参。\n区区贱子愚且鲁，非曰能之学鼓琴。\n殷勤三弄众掩耳，莞然一笑遭知音。\n推琴而作喜欲舞，慨我得此逾兼金。\n上方穆穆回元化，舍尔其谁扶当今。\n传闻丹诏九霄下，衮舄未至虚宸襟。\n请书国纪开皇极，雍容调燮阳与阴。\n愿公自爱毋久外，天下苍生思作霖。","type":[]}
{"_id":{"$oid":"5b9a19a9367d5c0f40d2367e"},"title":"题金陵杂兴诗后 其七","dynasty":"宋代","writer":"李琏","content":"孙帝陵傍水最悲，蒋侯庙下月来迟。夜深客子心惊恐，猿挂南朝枫树枝。\n\n","type":[]}
{"_id":{"$oid":"5b9a19a9367d5c0f40d2367f"},"title":"旅中秋月有怀","dynasty":"唐代","writer":"朱庆馀","content":"久客未还乡，中秋倍可伤。暮天飞旅雁，故国在衡阳。 \n 岛外归云迥，林间坠叶黄。数宵千里梦，时见旧书堂。","type":[]}
{"_id":{"$oid":"5b9a19a9367d5c0f40d23680"},"title":"木兰花慢 饯佟伯起赴江西参政任","dynasty":"元代","writer":"张野","content":"算青云人物，名已着，绣衣时。见湖海襟期，诗书气味，鸾鹤丰姿。十年五居廉省，便衣官、拜相复何疑。早岁曾同几砚，至今亲若埙＊。相逢未久遽相辞。忍写饯行诗。早隐隐征帆，湖光潋滟，山翠参差。雄藩笑谈余事，倘兰舟、开宴举金卮。寄语桥边鸥鹭，刘郎尘鬓如丝。","type":[]}
{"_id":{"$oid":"5b9a19a9367d5c0f40d23681"},"title":"偈颂一百零二首 其五十九","dynasty":"宋代","writer":"释慧远","content":"金地岭胸中丘壑，赤城山皮里阳秋。华顶峰脑门著地，桐柏观稽首叩头。\n\n","type":[]}
{"_id":{"$oid":"5b9a19aa367d5c0f40d23682"},"title":"和谢友人惠范君用笔","dynasty":"元代","writer":"范梈","content":"毛君好伯仲，枉驾及东堂。尽缚曾无笇，同行倍有光。\n\n欲飞随燕上，未化学龙藏。盛赐怀全璧，斯文托一芒。\n\n姓名浑偶合，润色奈何当！且效峨眉老，题诗西上阳。\n\n","type":[]}
{"_id":{"$oid":"5b9a19aa367d5c0f40d23683"},"title":"题曹氏春江云舍","dynasty":"明代","writer":"高启","content":"遥波霭微云，禽寒少相语。\n君家在空阔，欲往迷洲渚。\n纷纷树离雾，稍稍花滴雨。\n日暮坐相思，江东渺何许。","type":[]}
{"_id":{"$oid":"5b9a19aa367d5c0f40d23684"},"title":"西归七首次韵和泗州十五叔父四","dynasty":"宋代","writer":"晁补之","content":"浮云如游尘，倏忽蔽白日，\n登高念摇落，岁暮一何疾，\n东陵种瓜事，富贵宁可必，\n人生无南北，行乐时易失，","type":[]}
{"_id":{"$oid":"5b9a19aa367d5c0f40d23685"},"title":"冬节忤 其四","dynasty":"宋代","writer":"郑清之","content":"牡丹骄春醉无力，艳紫妖红锦新织。鹿解衔花空误唐，楚以姬归竟亡息。\n\n何如野外挺孤操，照水渊然有深识。昂昂雪鬓颜真卿，何物女子称国色。\n\n主张繁华勿复言，如对雁门二千石。语君欲识梅花面，好向云岩访拾得。\n\n语君欲作梅花诗，磨尽莲经大千墨。\n\n","type":[]}
{"_id":{"$oid":"5b9a19aa367d5c0f40d23686"},"title":"菩萨蛮·春风未放花心吐","dynasty":"宋代","writer":"晏几道","content":"春风未放花心吐，\n尊前不拟分明语。\n酒色上来迟，\n绿须红杏枝。\n\n今朝眉黛浅，\n暗恨归时远。\n前夜月当楼，\n相逢南陌头。","type":[]}
{"_id":{"$oid":"5b9a19aa367d5c0f40d23687"},"title":"水纹二首","dynasty":"宋代","writer":"杨万里","content":"初作眉头皱，还成簟面班。\n小风来不住，织遍一池间。","type":[]}
{"_id":{"$oid":"5b9a19aa367d5c0f40d23688"},"title":"随想随作 其六","dynasty":"当代","writer":"胡云飞","content":"此去经年行迹异，长歌痛哭皆随意。归来竹叶如识侬，非相非空第一义。\n\n","type":[]}
{"_id":{"$oid":"5b9a19aa367d5c0f40d23689"},"title":"自巴陵略平江临湘入通城无日不雨至黄龙奉谒","dynasty":"宋代","writer":"黄庭坚","content":"山行十日雨沾衣，幕阜峰前对落晖。\n野水自添田水满，晴鸠却唤雨鸠归。\n灵源大士人天眼，双塔老师诸佛机。\n白发苍颜重到此，问君还是昔人非。","type":[]}
{"_id":{"$oid":"5b9a19aa367d5c0f40d2368a"},"title":"奉和颜使君真卿与陆处士羽登妙喜寺三癸亭","dynasty":"唐代","writer":"皎然","content":"秋意西山多，列岑萦左次。缮亭历三癸，疏趾邻什寺。 \n 元化隐灵踪，始君启高诔。诛榛养翘楚，鞭草理芳穗。 \n 俯砌披水容，逼天扫峰翠。境新耳目换，物远风烟异。 \n 倚石忘世情，援云得真意。嘉林幸勿剪，禅侣欣可庇。 \n 卫法大臣过，佐游群英萃。龙池护清澈，虎节到深邃。 \n 徒想嵊顶期，于今没遗记。","type":[]}
{"_id":{"$oid":"5b9a19aa367d5c0f40d2368b"},"title":"偈一百二十首 其三十三","dynasty":"宋代","writer":"释怀深","content":"时人皆拜岁，山僧也贺年。光明一点在，从听二轮迁。\n\n顺俗高叉手，和光小说禅。个中如会得，佛祖本无传。\n\n","type":[]}
{"_id":{"$oid":"5b9a19ab367d5c0f40d2368c"},"title":"颂","dynasty":"宋代","writer":"释真慈","content":"拨尘见佛，佛亦是尘。\n问了答了，直下翻身。","type":[]}
{"_id":{"$oid":"5b9a19ab367d5c0f40d2368d"},"title":"寄王士贵","dynasty":"宋代","writer":"华岳","content":"画桥相送百花春，转眼孤鸿逐断云。\n别后有谁能顾我，客中无日不思君。\n风前花影尝兴念，月下桐声久不闻。\n见说近来多好况，一书无惜寄云云。","type":[]}
{"_id":{"$oid":"5b9a19ab367d5c0f40d2368e"},"title":"孙及归吴兴","dynasty":"宋代","writer":"杨亿","content":"家在霅溪傍，汀蘋绕舍香。\n草玄偏寂寞，为客苦凄惶。\n泽国聊倾盖，春闱早擅场。\n陔兰行可採，月桂自应芳。\n税驾临沧海，回辕指大梁。\n裂裳趋远道，负米及高堂。\n季子裘虽敝，安仁鬓未苍。\n明年杏园裹，辄莫负春光。","type":[]}
{"_id":{"$oid":"5b9a19ab367d5c0f40d2368f"},"title":"江皋图","dynasty":"元代","writer":"李延兴","content":"江晚月未上，白烟满芳洲。雨止山气佳，衡扉在岩幽。\n\n浦迥沙漫漫，松深露浮浮。水田早稻熟，稍欣获有秋。\n\n旷爽来清风，朱夏炎歊收。野人乐江居，垂轮水西头。\n\n得鱼送邻家，酒好仍见留。童丱喜相随，浩歌送蜚鸥。\n\n古时放达人，傲睨轻王侯。焉能繫尘鞅，憧憧为身谋。\n\n我家汉水上，田园雅绸缪。谷苗含惠泽，井洫交新流。\n\n收穫赒族党，矢心良不媮。一自来京都，星霜倏十周。\n\n寄食仰俸粟，曷免生事忧。药物縻病身，旷望增夷犹。\n\n翩彼南飞鸿，肯寄音信否。\n\n","type":[]}
{"_id":{"$oid":"5b9a19ab367d5c0f40d23690"},"title":"慧麟侄出痘新愈于元旦日索诗因而赋此","dynasty":"清代","writer":"金朝觐","content":"履端嘉气至，綵笔写新春。淑鸟喧阳候，高楣启后人。\n\n远将绵嗣绪，上可慰慈亲。呼仆添炉火，题诗赐慧麟。\n\n","type":[]}
{"_id":{"$oid":"5b9a19ab367d5c0f40d23691"},"title":"西峡行","dynasty":"宋代","writer":"张元干","content":"西峡门东晚潮上，涛头驾风高数丈。\n绝江艇子更扬帆，风水相吞两岸壮。\n中流荡潏思虑深，欲济未意愁夕阴。\n贾客胡商数航海，忍死射利诚何尽。\n不如遵陆困舆皂，九折羊肠复相恼。\n下临湍濑千仞渊，胥靡轻生履危道。\n我曹过计常私忧，垂堂之戒宁自尤。\n经营一饱亦细事，世乱畏涂归罢休。\n少年新进真儿剧，浪喜功名不量力。\n杀身无补误朝廷，天下英雄古难得。","type":[]}
{"_id":{"$oid":"5b9a19ac367d5c0f40d23692"},"title":"八月二十日晓起","dynasty":"宋代","writer":"方回","content":"夜阑不能寐，鸡鸣垂欲三。\n起步秋月影，寒发何毵毵。\n斗柄落山北，参旗挂庭南。\n三五忽四五，蛙蚓众喙缄。\n独有络纬声，催织何喃喃。\n禄仕心已息，愧未任桑蚕。\n昨暮缺薪米，质以衾及缣。\n七年为此郡，忍人所难堪。\n焉知窘至此，不给石与甔。\n独坐老树下，暗捻霜须髯。\n墙外行人动，丧事很小鼓酣。\n生之必有死，如岁代凉炎。\n但颇讶薄俗，不复甄廉贪。\n鄙诮采芝馁，歆羡脍肝馋。\n想见攫夺子，枥马已就衔。\n岂识有幽人，茹苦如饴甘。\n念虽乏智计，识度终不凡。\n儿女亦可割，深山建茅庵。","type":[]}
{"_id":{"$oid":"5b9a19ac367d5c0f40d23693"},"title":"用前韵谢野水郎君招饮","dynasty":"宋代","writer":"朱继芳","content":"为有台池无限娇，游人歌舞尚朝朝。\n清漪浴日开金面，晴哢调风衮绿腰。\n骚客五花唐殿马，主家七叶汉庭貂。\n丁宁红紫休开遍，约住春风待见邀。","type":[]}
{"_id":{"$oid":"5b9a19ac367d5c0f40d23694"},"title":"虞美人·魏家品是君王后","dynasty":"宋代","writer":"刘辰翁","content":"魏家品是君王后。岂比昭容袖。\n 风吹满院绣囊香。谁赐大师师号、退昭阳。 \n 飞霞一落无根蒂。空堕重华泪。\n 离披正午盛时休。闲为思王重赋、洛神愁。","type":[]}
{"_id":{"$oid":"5b9a19ac367d5c0f40d23695"},"title":"赠别元初","dynasty":"清代","writer":"陈曾寿","content":"缱绻师门谊最隆，无如坡老说欧公。与君共事梁夫子，感遇何殊六一翁。\n\n并坐春风馀几在，追随寒日复谁同。十年趋走伤心地，剩有孤吟望断鸿。\n\n","type":[]}
{"_id":{"$oid":"5b9a19ad367d5c0f40d23696"},"title":"和宣州钱判官使院厅前石楠树","dynasty":"唐代","writer":"孟郊","content":"大朴既一剖，众材争万殊。懿兹南海华，来与北壤俱。 \n 生长如自惜，雪霜无凋渝。笼笼抱灵秀，簇簇抽芳肤。 \n 寒日吐丹艳，赪子流细珠。鸳鸯花数重，翡翠叶四铺。 \n 雨洗新妆色，一枝如一姝。耸异敷庭际，倾妍来坐隅。 \n 散彩饰机案，馀辉盈盘盂。高意因造化，常情逐荣枯。 \n 主公方寸中，陶植在须臾。养此奉君子，赏觌日为娱。 \n 始觉石楠咏，价倾赋两都。棠颂庶可比，桂词难以逾。 \n 因谢丘墟木，空采落泥涂。时来开佳姿，道去卧枯株。 \n 争芳无由缘，受气如郁纡。抽肝在郢匠，叹息何踟蹰。","type":[]}
{"_id":{"$oid":"5b9a19ad367d5c0f40d23697"},"title":"祝英台近 其四 烧香词","dynasty":"清代","writer":"李符","content":"镜中人，花外影。乍见眼波凝。书屋妆楼，同对碧梧井。\n\n三年窥宋登垣，何曾私语，真不料、相逢山径。\n\n雀离顶。凭仗金粟如来，行坐许教并。酥手偷携，暗解玉彄赠。\n\n小姑只是随身，牵衣又去，恨密约、依然难订。\n\n","type":[]}
{"_id":{"$oid":"5b9a19ad367d5c0f40d23698"},"title":"瑞迹山","dynasty":"宋代","writer":"陈自新","content":"雨过山溪生虎迹，云归岩洞长龙威。\n烟钟古寺敲残日，樵笛一声江鸟飞。","type":[]}
{"_id":{"$oid":"5b9a19ad367d5c0f40d23699"},"title":"次韵江行四首 其一","dynasty":"元代","writer":"杨载","content":"潮头终岁白，沙腹有时皤。利涉他州柁，终更古戍戈。\n\n天依临海树，风作满江波。亦有投竿意，还听《孺子歌》。\n\n","type":[]}
{"_id":{"$oid":"5b9a19ad367d5c0f40d2369a"},"title":"东亭月夜宴集，分韵得“宵”字","dynasty":"清代","writer":"李宪噩","content":"东亭竹间月，好是雪晴宵。有客共来集，吟诗孤兴遥。\n\n夜华分远甸，春霭罩寒条。更爱清徽冷，临流一雨挑。\n\n","type":[]}
{"_id":{"$oid":"5b9a19ad367d5c0f40d2369b"},"title":"题牡丹","dynasty":"明代","writer":"徐溥","content":"琼楼高起彩云端，愁绝东风十二阑。眼底看春春欲暮，玉人消息凤笙寒。\n\n","type":[]}
{"_id":{"$oid":"5b9a19ad367d5c0f40d2369c"},"title":"山阁","dynasty":"明代","writer":"许相卿","content":"衫浥岚光先雨润，树酣江气未秋丹。飞流千尺凭阑外，并作萧萧六月寒。\n\n","type":[]}
{"_id":{"$oid":"5b9a19ad367d5c0f40d2369d"},"title":"送虞城刘明府谒魏郡苗太守","dynasty":"唐代","writer":"高适","content":"天官苍生望，出入承明庐。肃肃领旧藩，皇皇降玺书。 \n 茂宰多感激，良将复吹嘘。永怀一言合，谁谓千里疏。 \n 对酒忽命驾，兹情何起予。炎天昼如火，极目无行车。 \n 长路出雷泽，浮云归孟诸。魏郡十万家，歌钟喧里闾。 \n 传道贤君至，闭关常晏如。君将挹高论，定是问樵渔。 \n 今日逢明圣，吾为陶隐居。","type":[]}
{"_id":{"$oid":"5b9a19ad367d5c0f40d2369e"},"title":"题道士林希深祷雨卷","dynasty":"元代","writer":"黄镇成","content":"羽人曾领玉宸曹，身衣朝天白鹤袍。铁檄召雷秋雨足，瑶坛谒帝夜云高。\n\n穿林紫气频烧药，满洞丹英自种桃。若挽银河洗兵甲，应翻马鬣作波涛。\n\n","type":[]}
{"_id":{"$oid":"5b9a19ad367d5c0f40d2369f"},"title":"秋过济南与舍弟子校同游大明湖越五日而别 其一","dynasty":"清代","writer":"吴衡照","content":"秋柳题痕二百年，祇今湖水碧于烟。诗人一代斜阳外，间煞亭西弄笛船。\n\n","type":[]}
{"_id":{"$oid":"5b9a19ae367d5c0f40d236a0"},"title":"卜算子 和水云","dynasty":"清代","writer":"杨玉衔","content":"泪眼不曾晴，化作宵来雨。六曲屏山万里程，有梦无寻处。\n\n羞学倚墙花，分等沾泥絮。愿屑香尘逐马蹄，长傍郎边去。\n\n","type":[]}
{"_id":{"$oid":"5b9a19ae367d5c0f40d236a1"},"title":"瀛台侍直七月至九月得十六首 其三","dynasty":"清代","writer":"陈宝琛","content":"书屋纯皇旧补桐，龙潜已裕十全功。神州渴望中兴主，早晚垂灵牖圣聪。\n\n","type":[]}
{"_id":{"$oid":"5b9a19ae367d5c0f40d236a2"},"title":"雪朝乘兴欲诣李司徒留守，先以五韵戏之","dynasty":"唐代","writer":"白居易","content":"夜寒生酒思，晓雪引诗情。热饮一两盏，冷吟三五声。 \n 铺花怜地冻，销玉畏天晴。好拂乌巾出，宜披鹤氅行。 \n 梁园应有兴，何不召邹生。","type":[]}
{"_id":{"$oid":"5b9a19ae367d5c0f40d236a3"},"title":"明良诗 其六","dynasty":"元代","writer":"吴当","content":"侃侃开府，尚德象贤。承厥父祖，佛时仔肩。\n\n","type":[]}
{"_id":{"$oid":"5b9a19ae367d5c0f40d236a4"},"title":"北耗","dynasty":"宋代","writer":"刘克庄","content":"京师渠敢泄边机，北耗传讹果是非。不见红旗加露布，颇传黄屋尚宵衣。\n\n南风不竞师将老，春水方生虏必归。何日灵台真偃伯，更无一点战尘飞。\n\n","type":[]}
{"_id":{"$oid":"5b9a19ae367d5c0f40d236a5"},"title":"许克大分教桐城道过余家留诗见柬赋以谢之","dynasty":"明代","writer":"史鉴","content":"翰墨论交岁月赊，朱颜今已鬓成华。两回经见曾因客，三度相过不在家。\n\n芳草伴人吟道上，乱云随鹤渺天涯。归来读罢留题句，搔首无言对落花。\n\n","type":[]}
{"_id":{"$oid":"5b9a19ae367d5c0f40d236a6"},"title":"永乐殷尧藩明府县池嘉莲咏","dynasty":"唐代","writer":"雍陶","content":"青蘋白石匝莲塘，水里莲开带瑞光。露湿红芳双朵重， \n 风飘绿蒂一枝长。同心栀子徒夸艳，合穗嘉禾岂解香。 \n 不独丰祥先有应，更宜花县对潘郎。","type":[]}
{"_id":{"$oid":"5b9a19ae367d5c0f40d236a7"},"title":"句","dynasty":"宋代","writer":"王仲敏","content":"诨语销忠骨鲠亡，此中空奏忒郎当。\n\n","type":[]}
{"_id":{"$oid":"5b9a19af367d5c0f40d236a8"},"title":"荣庆堂为大理作","dynasty":"明代","writer":"庄昶","content":"万古明良分付定，早从尧禹到如今。小臣肝胆天堪照，圣世恩波海未深。\n\n紫极逶迤春荡荡，天风寥廓路骎骎。沧江回首多迂病，愧尽贤人用世心。\n\n","type":[]}
{"_id":{"$oid":"5b9a19af367d5c0f40d236a9"},"title":"乌鲁木齐","dynasty":"清代","writer":"褚廷璋","content":"额鲁公孙此建瓴，天戈万里下风霆。山围蒲类分西谷，云护沙陀拱北庭。\n\n不断角声横月白，无边草色入天青。辑怀城上舒雄眺，尽把耕畴换牧坰。\n\n","type":[]}
{"_id":{"$oid":"5b9a19b0367d5c0f40d236aa"},"title":"以渔洋精华录寄琥唐山春榆侍郎有诗见述率赋奉答","dynasty":"清代","writer":"严复","content":"九陌风鸣尘堀堁，南郭隐几今丧我。长安作梦垂十年，梦想阳崎山一逻。\n\n文书引睡睡复醒，万事不理任懒惰。河阳宗伯今词宗，赠我新诗堪已瘅。\n\n为言昭代录诗人，疑让新城居上座。士林沾丐三百年，蒋袁杭厉皆细琐。\n\n平生结习觑文字，扬榷新诗吾亦颇。文章派别几人存，大抵修辞禁淫诐。\n\n李杜光芒万丈长，坡谷九天纷咳唾。如星五纬流四渎，议论欲到吾知叵。\n\n请言在昔明中叶，群公模拟或太过。虽然法上几得中，要于风雅未为左。\n\n何来东涧恣抨击，一钱不值同骂座。渔洋崛起应新运，如麟独角推一个。\n\n譬彼射者得正鹄，稍嫌力薄愁官笴。文人相轻自古然，又被赵纪加切磋。\n\n降兹谈艺遍湖海，若个解衣旁薄赢。西昆靡靡江西粗，公安竟陵更幺么。\n\n小子何莫学夫诗，敢问师资谁则可。吾云要在士卓识，一任纷挐众口哆。\n\n斯文如女有正色，岂事涂泽徒为大。横空盘硬亦非难，欲为排奡在贴妥。\n\n取径爱好似未害，他日湘帆随转柁。清新俊逸殆天授，著眼沈郁兼顿挫。\n\n双丸头上忽忽过，风轮谁挽蚁旋磨。勿云衰叔少和声，《三百篇》皆发愤作。\n\n能收一物寄孤赏，横流亦足娱寒饿。高歌青眼望后生，比似螟蛉祝果蠃。\n\n忽蒙佳什誉过庭，语重情深谁敢荷。君家自有谢超宗，池上凤毛众所贺。\n\n","type":[]}
{"_id":{"$oid":"5b9a19b0367d5c0f40d236ab"},"title":"寿县大夫薛宝臣","dynasty":"金朝","writer":"段克己","content":"薛姓婵嫣自古分，君侯苗裔粹其门。已闻佳绩多前古，更溢馀波及后昆。\n\n久屈祥鸾栖恶枳，稔推利器遇蟠根。徵书未至身閒暇，且看尊前舞袖翻。\n\n","type":[]}
{"_id":{"$oid":"5b9a19b0367d5c0f40d236ac"},"title":"金塔","dynasty":"近代","writer":"饶宗颐","content":"竟以蒿丘浪得名，孙吴宣化到堂明。即今举目山川异，愁听江流日夜声。\n\n","type":[]}
{"_id":{"$oid":"5b9a19b0367d5c0f40d236ad"},"title":"偈颂一百五十首 其一四○","dynasty":"宋代","writer":"释心月","content":"月五日亦五，那堪时正午。采药药最灵，问疾疾即愈。\n\n","type":[]}
{"_id":{"$oid":"5b9a19b0367d5c0f40d236ae"},"title":"雨夜","dynasty":"明代","writer":"何孟伦","content":"凉风入窗户，翻我读残书。叶落苔阶寂，春閒木榻虚。\n\n阴晴看异局，伎俩笑迂儒。搔首独长啸，幡怀太古初。\n\n","type":[]}
{"_id":{"$oid":"5b9a19b0367d5c0f40d236af"},"title":"句 其三十九","dynasty":"宋代","writer":"高似孙","content":"蟹才逢毕卓，酒不了刘伶。\n\n","type":[]}
{"_id":{"$oid":"5b9a19b0367d5c0f40d236b0"},"title":"题墨梅写怀","dynasty":"明代","writer":"罗亨信","content":"玉骨冰肌铁石肠，相逢几度月昏黄。别来京国无知己，独抱孤贞傲雪霜。\n\n","type":[]}
{"_id":{"$oid":"5b9a19b0367d5c0f40d236b1"},"title":"禅人并化主写真求赞","dynasty":"宋代","writer":"释正觉","content":"枯槁形骸，虚明性怀。\n秋河夜月，老树苍崖。\n一机色前自宛转，万像头上谁安排。\n云门拄杖，赵州草鞋。","type":[]}
{"_id":{"$oid":"5b9a19b0367d5c0f40d236b2"},"title":"早春杂兴八首 其一","dynasty":"明代","writer":"李孙宸","content":"短发经霜后，春来不那梳。药囊閒自检，瓜地与僮锄。\n\n嗜酒还忧病，逋诗为懒书。晚天归网集，随意市江鱼。\n\n","type":[]}
{"_id":{"$oid":"5b9a19b0367d5c0f40d236b3"},"title":"将至襄陵二首 其一","dynasty":"宋代","writer":"葛胜仲","content":"西风寥栗不须悲，云日轻明政自奇。远岸绿飘梧槭槭，疏林红露枣离离。\n\n味回新醑愁眉破，凉入单纨病骨知。试问夜窗灯火读，何知蚊蚋扑缘时。\n\n","type":[]}
{"_id":{"$oid":"5b9a19b1367d5c0f40d236b4"},"title":"郊居","dynasty":"唐代","writer":"温宪","content":"村前村后树，寓赏有馀情。青麦路初断，紫花田未耕。 \n 雉声闻不到，山势望犹横。寂寞春风里，吟酣信马行。","type":[]}
{"_id":{"$oid":"5b9a19b1367d5c0f40d236b5"},"title":"寄晁恭道郑德成二漕","dynasty":"宋代","writer":"吕本中","content":"二年住闽中，不识建溪茶。处处得残杯，顾未惬齿牙。\n\n饥肠拥滞气，病眼增昏花。故人持节来，怜我病有加。\n\n会当饷绝品，不但分新芽。苍壁月堕晓，宝胯金披沙。\n\n一洗肝肺净，兀坐如还家。阴雨又不解，天气复未佳。\n\n持诗寄两公，请为交旧时。便续北苑谱，即日定等差。\n\n","type":[]}
{"_id":{"$oid":"5b9a19b1367d5c0f40d236b6"},"title":"菩萨蛮","dynasty":"清代","writer":"许淑慧","content":"斜辉漠漠东风骤。绿阴影里雏莺瘦。罗袖薄如烟。江南三月天。\n\n庭阶闲伫立。好句犹难觅。何处按笙歌。听来愁转多。\n\n","type":[]}
{"_id":{"$oid":"5b9a19b1367d5c0f40d236b7"},"title":"宿桂阳道中石燕馆次沈仲律韵三首 其二","dynasty":"明代","writer":"王缜","content":"客梦三更醒，吟怀一味清。鸡声连晓散，月色傍人明。\n\n野寺闲云占，危桥古木撑。瘴烟须避舍，秋气正侵淩。\n\n","type":[]}
{"_id":{"$oid":"5b9a19b1367d5c0f40d236b8"},"title":"偶成","dynasty":"清代","writer":"胤禛","content":"晴空瞬息片云生，风卷千堆雪浪惊。石虎泥龙争斗罢，澄潭涌出月轮明。\n\n","type":[]}
{"_id":{"$oid":"5b9a19b1367d5c0f40d236b9"},"title":"滑中赠崔高士瑾","dynasty":"唐代","writer":"王季友1","content":"夫子保药命，外身得无咎。日月不能老，化肠为筋否。 \n 十年前见君，甲子过我寿。于何今相逢，华发在我后。 \n 近而知其远，少见今白首。遥信蓬莱宫，不死世世有。 \n 玄石采盈担，神方秘其肘。问家惟指云，爱气常言酒。 \n 摄生固如此，履道当不朽。未能太玄同，愿亦天地久。 \n 实腹以芝朮，贱形乃刍狗。自勉将勉余，良药在苦口。","type":[]}
{"_id":{"$oid":"5b9a19b1367d5c0f40d236ba"},"title":"清平乐 其一","dynasty":"清代","writer":"吴重憙","content":"蛮腰素口。娇小思珍偶。误杀徐娘成老丑。应得红灯绿酒。\n\n当年花月欢场，梦中妆泪千行。试问麻姑记否，而今又几沧桑。\n\n","type":[]}
{"_id":{"$oid":"5b9a19b1367d5c0f40d236bb"},"title":"百字歌/自度曲","dynasty":"宋代","writer":"佚名","content":"蓂飞十荚，觉九分秋色，六分将极。桂子风高时更好，天产英贤同日。桥梓齐芳，一慈一孝，夺建真奇特。称觞华旦，但将老少分别。且看戏彩堂前，酒须双献，饮侍严君侧。清赏阿戎防跨灶，大小欧□相敌。疏曰贤哉，古云有是，作个家家声烈。无先无後，寿齐延应□翼。","type":[]}
{"_id":{"$oid":"5b9a19b1367d5c0f40d236bc"},"title":"过龙里次璧间韵","dynasty":"明代","writer":"王缜","content":"隐隐奇峰玉笋纤，修途尝遍苦酸甜。了知世事无休日，闲看溪头春水添。\n\n","type":[]}
{"_id":{"$oid":"5b9a19b2367d5c0f40d236bd"},"title":"次宫教六斋庆成韵 其二","dynasty":"宋代","writer":"徐鹿卿","content":"邪倾枝柱费三年，革故图新有待然。凌雨千间骈紫佩，濂溪一派宝青毡。\n\n韶鸣已觉俱忘味，鼎养何妨更击鲜。师帅作成真有道，诜诜弟子信皆贤。\n\n","type":[]}
{"_id":{"$oid":"5b9a19b3367d5c0f40d236be"},"title":"度大庾岭","dynasty":"宋代","writer":"吕定","content":"凿破鸿蒙一窍通，至今传说九龄功。\n天垂瘴雨蛮烟外，路入炎荒火树中。\n万里关河瞻北极，两行旌旆过南雄。\n鹧鸪声里端阳近，榕树青青荔子红。","type":[]}
{"_id":{"$oid":"5b9a19b3367d5c0f40d236bf"},"title":"汉宫春·会稽秋风亭观雨","dynasty":"宋代","writer":"辛弃疾","content":"亭上秋风，记去年袅袅，曾到吾庐。山河举目虽异，风景非殊。功成者去，觉团扇、便与人疏。吹不断，斜阳依旧，茫茫禹迹都无。\n千古茂陵词在，甚风流章句，解拟相如。只今木落江冷，眇眇愁余。故人书报，莫因循、忘却蓴鲈。谁念我，新凉灯火，一编太史公书。","type":["写雨","退隐"]}
{"_id":{"$oid":"5b9a19b3367d5c0f40d236c0"},"title":"颂古三十一首 其十八","dynasty":"宋代","writer":"释如本","content":"面门出入每相见，日月由来不识真。海岳惯游知己少，反身归卧岭头云。\n\n","type":[]}
{"_id":{"$oid":"5b9a19b3367d5c0f40d236c1"},"title":"中庭步月","dynasty":"宋代","writer":"蒲寿宬","content":"月光被中庭，竹影弄幽色。\n潇潇一幅素，洒洒数茎墨。\n忽然风动处，惟有月写得。\n此画应入神，无言自心识。","type":[]}
{"_id":{"$oid":"5b9a19b3367d5c0f40d236c2"},"title":"又赠上人 其一","dynasty":"宋代","writer":"周南","content":"八十诗僧岁莫閒，又随白浪上包山。青霜四面橙栾熟，独步三门独自还。\n\n","type":[]}
{"_id":{"$oid":"5b9a19b3367d5c0f40d236c3"},"title":"姨母李夫人墨竹二首 其二","dynasty":"宋代","writer":"黄庭坚","content":"小竹扶疏大竹枯，笔端真有造化炉。人间俗气一点无，健妇果胜大丈夫。\n\n","type":[]}
{"_id":{"$oid":"5b9a19b3367d5c0f40d236c4"},"title":"送史寺丞赴真州六合县","dynasty":"宋代","writer":"王圭","content":"南国江山好，仍闻聚六峰。归心急春浪，别梦怅晨钟。\n\n手泽存遗爱，民歌接旧封。凉秋鼓予楫，文酒待相从。\n\n","type":[]}
{"_id":{"$oid":"5b9a19b3367d5c0f40d236c5"},"title":"东邻筑舍与儿辈访之为小留","dynasty":"宋代","writer":"陆游","content":"甲第潭潭莫羡渠，穷人从昔爱吾庐。\n茆茨新洁嗟何欠，邻里追随故不疏。\n瓮酱芬香盘早兔，臼齑珍酽脍寒鱼。\n年丰日有携尊兴，家乘从今不一书。","type":[]}
{"_id":{"$oid":"5b9a19b3367d5c0f40d236c6"},"title":"咏史 其一 伏生","dynasty":"宋代","writer":"陈普","content":"撑肠拄肚总聱牙，汉室龙兴发乍华。掌故不来光景暮，尚书再火伏生家。\n\n","type":[]}
{"_id":{"$oid":"5b9a19b3367d5c0f40d236c7"},"title":"题泾县水西","dynasty":"宋代","writer":"吕本中","content":"江东住已厌，又却过江西。急雨投泾县，穷秋渡赏溪。\n\n稻田犹少水，山路已多泥。珍重高僧意，求诗索自题。\n\n","type":[]}
{"_id":{"$oid":"5b9a19b4367d5c0f40d236c8"},"title":"清平乐（二之一）","dynasty":"宋代","writer":"陈师道","content":"休休莫莫。更莫思量著。记著不如浑忘著。百种寻思枉却。 \n 绣囊锦帐吹香。雄蜂雌蝶难双。眉上放开春色，眼前怜取新郎。","type":[]}
{"_id":{"$oid":"5b9a19b4367d5c0f40d236c9"},"title":"赠写真刘敏叔秀才二首","dynasty":"宋代","writer":"杨万里","content":"冰监传神苦未工，传来恰恰五秋风。\n又将老丑形骸子，般入刘家画苑中。","type":[]}
{"_id":{"$oid":"5b9a19b4367d5c0f40d236ca"},"title":"罗敷媚 其一","dynasty":"清代","writer":"高旭","content":"连宵无梦春寒悄，雨也添愁。月也添愁。消瘦腰肢不自由。\n\n披衣重把离骚读，怨在眉头。恨在心头。楼外风光似旧不。\n\n","type":[]}
{"_id":{"$oid":"5b9a19b4367d5c0f40d236cb"},"title":"青玉案","dynasty":"近代","writer":"胡汀鹭","content":"几春风雨韶光瘦，问耐得轻寒否。上巳清明都过后，红丝千缕。\n\n相思系就，朵朵皆低首。\n\n高烧银烛明如昼，正妆卸、疏慵后。月转回廊相见骤，睡情依旧。\n\n香含檀口，春梦浓于酒。\n\n","type":[]}
{"_id":{"$oid":"5b9a19b4367d5c0f40d236cc"},"title":"送宗器张方伯之浙江兼柬崇善刘方伯年况意见乎词","dynasty":"明代","writer":"韩雍","content":"瘴云初收残雨歇，张君别我游江浙。平生壮志轻别离，为惜君才心郁结。\n\n君昔作官守四明，我来浙省闻君名。紫薇堂上一相见，识君真是人中英。\n\n踰时我拜南征命，君亦来参广藩政。师行日费藉君多，我得迅扫蛮烟净。\n\n广人被泽方歌讴，浙人望治思未休。一视同仁徇民愿，进官移地君知不。\n\n君才本是庙堂具，历试想应图倚注。海内犹多事可为，好竭精忠荅知遇。\n\n同寅方伯我同年，十载不见心茫然。丈夫志定会有合，相期话旧五云边。\n\n","type":[]}
{"_id":{"$oid":"5b9a19b4367d5c0f40d236cd"},"title":"梦中","dynasty":"宋代","writer":"刘敞","content":"谁谓夏夜短，一夕梦九逝。梦中如平生，欢笑随母氏。\n\n觉来拊形躯，独在人间世。上呼声连天，洒泣血满地。\n\n何忍留我生，哀哀抱微志。\n\n","type":[]}
{"_id":{"$oid":"5b9a19b4367d5c0f40d236ce"},"title":"清海军楼","dynasty":"宋代","writer":"方信孺","content":"睥睨旁围百尺楼，翚飞缥缈接云浮。\n鲸波不动海山碧，弹压东南十四州。","type":[]}
{"_id":{"$oid":"5b9a19b4367d5c0f40d236cf"},"title":"奉和御制六韵","dynasty":"唐代","writer":"吴融","content":"天晓密云开，亭亭翠葆来。芰荷笼水殿，杨柳蔽风台。 \n 恩洽三时雨，欢腾万岁雷。日华偏照御，星彩迥分台。 \n 苇岸萦仙棹，莲峰倒玉杯。独惭歌圣德，不是侍臣才。","type":[]}
{"_id":{"$oid":"5b9a19b4367d5c0f40d236d0"},"title":"长相思 其二","dynasty":"明代","writer":"王夫之","content":"待寻芳。懒寻芳。褪粉梨花背夕阳。清明未断霜。\n\n游丝长。柳丝长。欲绾春光春又忙。辛夷早绽香。\n\n","type":[]}
{"_id":{"$oid":"5b9a19b4367d5c0f40d236d1"},"title":"辽海舟中 其二","dynasty":"明代","writer":"释今无","content":"落日孤舟晚，临风四望穷。鹤飞低近浪，云起远浮空。\n\n水怒人心善，霞明世界红。去年行碛雪，不与此情同。\n\n","type":[]}
{"_id":{"$oid":"5b9a19b6367d5c0f40d236d2"},"title":"乙巳冬十月随幼男赴海陵丞中途遇交代有开正","dynasty":"宋代","writer":"孙介","content":"整棹姚江到海陵，稽徊四十月行程。\n相逢既诺交承约，少待何妨信义明。\n戚戚已无终岁虑，琅琅先有诵书声。\n夫妻白首皆天幸，三乐无惭好弟兄。","type":[]}
{"_id":{"$oid":"5b9a19b6367d5c0f40d236d3"},"title":"乙亥东坡生日距景祐丙子凡九百岁同人集于社园水榭分韵得逢字","dynasty":"清代","writer":"夏孙桐","content":"公生丙子诗频纪，周甲于今十五逢。元气文章长炳曜，心香樽俎尚从容。\n\n南飞更奏黄州曲，北辙遥思定武踪。九百年来同一慨，燕云终古念尧封。\n\n","type":[]}
{"_id":{"$oid":"5b9a19b6367d5c0f40d236d4"},"title":"寿王君明","dynasty":"宋代","writer":"陆文圭","content":"去年中秋月色高，吴山痛饮推文豪。\n今年依旧故乡月，纷纷青紫夸儿曹。\n世间儿曹何足数，芙蓉仙人在江浦。\n握荃怀弄遗世纷，黄卷日与圣贤伍。\n曾攀月桂儿边枝，素娥夜半睡不知。\n觉来薄怒赫自持，与仙重约三秋期。\n一朝功成九宵去，小黠肯顾偷桃见。\n城东白发龙钟叟，行香来祝仙人寿。\n长生辟过未要学，千载与君期不朽。","type":[]}
{"_id":{"$oid":"5b9a19b6367d5c0f40d236d5"},"title":"散愁四首","dynasty":"宋代","writer":"宋伯仁","content":"著意功名四十年，柳花空满鬓丝边。\n男儿无补朝廷事，有愧饥餐困即眠。","type":[]}
{"_id":{"$oid":"5b9a19b6367d5c0f40d236d6"},"title":"戊申三十目忏六首 其三","dynasty":"近代","writer":"杨寿杓","content":"风雨鸡鸣不可寻，焦桐清响感消沉。浮云薄薄人间意，流水汤汤海上心。\n\n后日最难酬一饭，当年何苦散千金。阮郎莫作穷途哭，世路多歧自古今。\n\n","type":[]}
{"_id":{"$oid":"5b9a19b6367d5c0f40d236d7"},"title":"李氏种德斋诗","dynasty":"元代","writer":"赵孟頫","content":"一年之计种谷，十年之计种木。百年种德知何事，插架鳞鳞书满屋。\n\n世人责报嗟何速，我自无心徼后福。日中为市百贾闹，竞逐锥刀蛾赴烛。\n\n鬻书之利虽云薄，要令举世沾膏馥。为贤为智皆由此，耕也未必能干禄。\n\n他年种德看成功，远在子孙应可卜。\n\n","type":[]}
{"_id":{"$oid":"5b9a19b6367d5c0f40d236d8"},"title":"送白少府送兵陇右","dynasty":"明代","writer":"林鸿","content":"冠冕中朝贵，风尘陇路赊。三军随虎竹，万里度龙沙。\n\n古戍冰成垒，春湟雪作华。天骄犹未静，行矣莫思家。\n\n","type":[]}
{"_id":{"$oid":"5b9a19b6367d5c0f40d236d9"},"title":"日暮","dynasty":"明代","writer":"明秀","content":"西阁日将夕，川原生暮烟。远林归倦鸟，枯叶抱寒蝉。\n\n野岸渔罾外，秋风戍垒前。故人应念我，定有尺书传。\n\n","type":[]}
{"_id":{"$oid":"5b9a19b6367d5c0f40d236da"},"title":"湖西九岩为一峰题 其九 月岩","dynasty":"明代","writer":"陈献章","content":"闇闇月堕地，忽在天中央。堕地人不觉，中天照四方。\n\n","type":[]}
{"_id":{"$oid":"5b9a19b6367d5c0f40d236db"},"title":"杂记八首 其六","dynasty":"明代","writer":"李云龙","content":"水帘千尺挂晴空，沸日冲云半带风。五月严霜吹不散，却疑身在水晶宫。\n\n","type":[]}
{"_id":{"$oid":"5b9a19b7367d5c0f40d236dc"},"title":"咏钱五首 其四","dynasty":"明代","writer":"沈周","content":"存亡未了复亡存，欲火难烧此利根。生化有涯真子母，圆方为象小乾坤。\n\n指挥悉听何须耳，患难能排岂藉言。自笑白头穷措大，不妨明月夜开门。\n\n","type":[]}
{"_id":{"$oid":"5b9a19b7367d5c0f40d236dd"},"title":"偈颂六十首","dynasty":"宋代","writer":"释昙华","content":"金锡罢游留靠壁，草鞋乾晒待秋风。\n且那长夏深思省，看是平生有底功。\n真实行藏宜保惜，虚头伎俩疾销溶。\n老僧岂是多饶舌，要与诸人气味同。","type":[]}
{"_id":{"$oid":"5b9a19b7367d5c0f40d236de"},"title":"南还别陈翼所总戎","dynasty":"明代","writer":"袁崇焕","content":"慷慨同雠日，间关百战时。功高明主眷，心苦后人知。\n\n麋鹿还山便，麒麟绘阁宜。去留都莫讶，秋草正离离。\n\n","type":[]}
{"_id":{"$oid":"5b9a19b7367d5c0f40d236df"},"title":"二十九日 其一","dynasty":"明代","writer":"方孝孺","content":"挥泪劬劳日，持觞孝义门。敢承千古托，恐负二亲恩。\n\n善颂惭诸彦，伤怀望九原。寂寥生意尽，空愧此身存。\n\n","type":[]}
{"_id":{"$oid":"5b9a19b7367d5c0f40d236e0"},"title":"怜愚诗四十二首 其十","dynasty":"明代","writer":"宋应星","content":"流火商金静晓云，伏残馀暑未清熏。孀荆不记秋风冷，日浣轻纱制练裙。\n\n","type":[]}
{"_id":{"$oid":"5b9a19b7367d5c0f40d236e1"},"title":"首尾吟二十首 其十二","dynasty":"明代","writer":"陶安","content":"达观万象付评量，轗轲由天莫可禳。文士有才多薄命，忠臣仗节或罹殃。\n\n鳄鱼遁迹潮民喜，蜃气凌寒海市张。造物还能爱瑰杰，达观万象付评量。\n\n","type":[]}
{"_id":{"$oid":"5b9a19b7367d5c0f40d236e2"},"title":"经师朱教谕先生八十寿言","dynasty":"明代","writer":"王世贞","content":"仍栖故垒学庚桑，书带沿阶薜荔墙。老去朱颜犹自王，少来青眼或能方。\n\n西河旧忆经生业，北面谁当弟子行。偶为敲针一垂钓，不将余日向文王。\n\n","type":[]}
{"_id":{"$oid":"5b9a19b7367d5c0f40d236e3"},"title":"重过石城埭","dynasty":"明代","writer":"汤显祖","content":"石城二十四花楼，江南置酒飞花愁。\n在处胭脂久零落，不知冠盖能风流。\n拾翠江边犹记否，含笑含颦送君酒。\n满目秋光无尽时，自折莲塘花下藕。","type":[]}
{"_id":{"$oid":"5b9a19b7367d5c0f40d236e4"},"title":"太阳 其三","dynasty":"宋代","writer":"丘葵","content":"太阳一入地，照月还生光。老学傥能勉，缮性岂不臧。\n\n","type":[]}
{"_id":{"$oid":"5b9a19b7367d5c0f40d236e5"},"title":"戊子汶川地震歌","dynasty":"当代","writer":"邱登成","content":"辰月腥尘黯玄黄，乾元坤道转洪荒，诸般异象示灾祥。\n\n皎日忽然掣寒光，奇声陡起贯屋梁，同仁惊逃步踉蹡，我亦夺门走仓皇。\n\n骇彼地母逞侜张，馆舍震荡发雷硠，目瞠魂定脊犹凉。\n\n旋知地震出汶江，震波千里及东洋，西川州县皆夷伤，甚者街市无完墙，生民十万罹祸殃。\n\n孓遗老少相扶将，翻山越岭事流亡，无饮无食啼饥肠，生死艰难向何方。\n\n或有悲号颓垣旁，血手刨掘瓦砾场，寻妻觅子唤爷娘。\n\n赈灾令谕出庙堂，麾下三军同慨慷，履险犯危救生忙。\n\n国人纷纷为解囊，输资输物输米粮，拯困救苦费周章。\n\n覆者生机半渺茫，百千学子早夭殇，墟里出尸列成行，对此谁不泪眼汪？\n\n我欲仰首叩穹苍，放声一恸何凄惶，果然天意高难量，从此后死愈彷徨。\n\n","type":[]}
{"_id":{"$oid":"5b9a19b9367d5c0f40d236e6"},"title":"寄许黄门启衷","dynasty":"明代","writer":"郑鹏","content":"一别年华又两更，望中云树总愁生。激昂未信终无地，慰藉常怀最有情。\n\n给舍长闻新谏草，客窗还对旧书檠。祝君万里身长健，乡国衣冠仗主盟。\n\n","type":[]}
{"_id":{"$oid":"5b9a19b9367d5c0f40d236e7"},"title":"淮河舟中四首 其四","dynasty":"明代","writer":"孙承恩","content":"寄声淮水去，归思共滔滔。吾家何所认，门前双石桥。\n\n","type":[]}
{"_id":{"$oid":"5b9a19b9367d5c0f40d236e8"},"title":"代江南水灾谣","dynasty":"明代","writer":"祝允明","content":"天皇耄不事，地后虐不仁。尽卷天河水，淋灌九州人。\n\n九州人，食多在江南。江南灌没，柰何堪之柰之何。\n\n人死无万数，薪绝灶冷无菜煮。更那得、菽与黍。遽如许，推龙号，挽龙语。\n\n汝不应吾，吾请天公，来解谪汝。\n\n","type":[]}
{"_id":{"$oid":"5b9a19b9367d5c0f40d236e9"},"title":"柳梢青 书宋本梅花喜神谱后","dynasty":"清代","writer":"吴湖帆","content":"花占春先。香飞雪后，一样情牵。往事风流，美人林下，明月窗前。\n\n几番清梦缠绵。又何如、罗浮醉仙。心系词工，眉舒黛妩，额点妆妍。\n\n","type":[]}
{"_id":{"$oid":"5b9a19b9367d5c0f40d236ea"},"title":"北峨驿道中口占四首 其一","dynasty":"明代","writer":"湛若水","content":"南风不满旗，新晴日初暖。草木生光辉，得意流莺啭。\n\n","type":[]}
{"_id":{"$oid":"5b9a19b9367d5c0f40d236eb"},"title":"即事 其一","dynasty":"明代","writer":"朱同","content":"菊自离披蝶自愁，道人无事懒悲秋。多情昨夜三更雨，洗出青山著屋头。\n\n","type":[]}
{"_id":{"$oid":"5b9a19b9367d5c0f40d236ec"},"title":"次韵梅花两绝句 其一","dynasty":"宋代","writer":"朱槔","content":"一月尤溪烟雨浓，玉梅浑作玉人逢。江南他日摘香处，莫忘云间双髻峰。\n\n","type":[]}
{"_id":{"$oid":"5b9a19b9367d5c0f40d236ed"},"title":"送防秋将","dynasty":"唐代","writer":"张籍","content":"白首征西将，犹能射戟支。元戎选部曲，军吏换旌旗。 \n 逐虏招降远，开边旧垒移。重收陇外地，应似汉家时。","type":[]}
{"_id":{"$oid":"5b9a19b9367d5c0f40d236ee"},"title":"为清渭滨作雪深室歌","dynasty":"宋代","writer":"释文珦","content":"积雪兮深深，万卉兮消沈，\n梅独花兮之水阴。容斯静兮暗暗，\n香斯清兮不淫。","type":[]}
{"_id":{"$oid":"5b9a19b9367d5c0f40d236ef"},"title":"忆昔二首","dynasty":"唐代","writer":"杜甫","content":"忆昔先皇巡朔方，千乘万骑入咸阳。\n阴山骄子汗血马，长驱东胡胡走藏。\n邺城反覆不足怪，关中小儿坏纪纲。\n张后不乐上为忙，至令今上犹拨乱，劳心焦思补四方。\n我昔近侍叨奉引，出兵整肃不可当。\n为留猛士守未央，致使岐雍防西羌。\n犬戎直来坐御床，百官跣足随天王。\n愿见北地傅介子，老儒不用尚书郎。\n\n忆昔开元全盛日，小邑犹藏万家室。\n稻米流脂粟米白，公私仓廪俱丰实。\n九州道路无豺虎，远行不劳吉日出。\n齐纨鲁缟车班班，男耕女桑不相失。\n宫中圣人奏云门，天下朋友皆胶漆。\n百馀年间未灾变，叔孙礼乐萧何律。\n岂闻一绢直万钱，有田种谷今流血。\n洛阳宫殿烧焚尽，宗庙新除狐兔穴。\n伤心不忍问耆旧，复恐初从乱离说。\n小臣鲁钝无所能，朝廷记识蒙禄秩。\n周宣中兴望我皇，洒泪江汉身衰疾。\n\n","type":["组诗","忆昔","讽今"],"remark":"先皇巡朔方：指唐肃宗在灵武、凤翔时期。《晋书·郑冲传》：“翼亮先皇。至德元载，肃宗即位于灵武，下制曰：‘朕治兵朔方，须安兆姓之心，勉顺群臣之请。’赵曰：‘朔方乃灵武邻郡。’”\n入咸阳：指至德二年九月收复关中，十月肃宗还京。与汉灵帝末童谣相仿：“侯非侯，王非王，干乘万骑上北邙。”\n阴山骄子：指回纥。《史记·秦本纪》：“西北斥逐匈奴，自渝中并河以东属之阴山。”徐广曰：“阴山在五原北。”《通典》：“阴山，唐安北都护府也。”汗血马：大宛国有汗血马。\n“长驱”句：东胡，指安庆绪。肃宗借兵回纥，收复两京，安庆绪奔河北，保邺郡，所以说胡走藏。\n“邺城”句：邺城反覆，指史思明既降又叛，救安庆绪于邺城，复陷东京洛阳一事。思明被迫投降，反覆无常，乃意料中事，故云不足怪。\n“关中”句：关中小儿，指李辅国。《旧唐书·宦官传》：“李辅国，闲厩马家小儿，少为阉，貌陋，粗知书计，为仆事高力士。”《通鉴》注：“凡厩牧、五坊、禁苑给使者，皆渭之小儿。”晋泰始谣：“贾裴王，乱纪纲。”\n“张后”句：《旧唐书·后妃传》：“张后宠遇专房，与辅国持权禁中，干预政事。帝颇不悦，无如之何”。上，指肃宗。\n至令：一作“至今”。今上：当今皇上，此指代宗。\n“我昔”句：指诗人杜甫自己为拾遗时。在皇帝左右，故日近侍。又拾遗职掌供奉扈从，故日叨奉引。叨，忝也，自谦之词。\n“出兵”句：指代宗当时以广平王拜天下兵马元帅，先后收复两京。《新唐书》：“代宗为太子，时从狩灵武，拜天下兵马元帅。山涛启事：‘可以整肃朝廷，裁制时政。’陈琳檄文：‘天下不可当。’”\n“为留”句：猛士，指郭子仪。宝应元年（762年）代宗听信宦官程元振谗害，夺郭子仪兵柄，使居留长安。未央，汉宫名，在长安。翻用刘邦《大风歌》。“安得猛士兮守四方，感慨甚深。\n“致使”句：岐（qí）雍，唐凤翔关内地，边兵入卫，岐雍一带，兵力单薄，遂不能防敌于国门之外。《旧唐书·吐蕃传》：“乾元后数年，凤翔之西，邠州之北，尽为蕃戎境。”\n犬戎：古代族名，又叫猃狁，古代活跃于今陕、甘一带，猃、岐之间。此处指吐蕃，广德元年（763年）十月，吐蕃入侵，代宗逃到陕州，长安第二次沦陷，府库闾舍，焚掠一空。\n跣足：打赤足。写逃跑时的狼狈，鞋子都来不及穿。天王：指唐代宗。\n“愿见”句：傅介子，西汉时北地人，曾斩楼兰王头，悬之北阙。杜甫意在湔雪国耻，故愿见能有这种人物。\n尚书郎：作者自谓。《木兰行》：“欲与木兰赏，不用尚书郎。”\n开元：唐玄宗年号（718—741年）。开元盛世是中国历史上最有名的治世之一。孙洙曰：“开元间承平日久，四郊无虞，居人满野，桑麻如织，鸡犬之音相闻。时开远门外西行，亘地万余里，路不拾遗，行者不赍粮，丁壮之人不识兵器。”\n小邑：小城。藏：居住。万家室：言户口繁多。《资治通鉴》唐玄宗开元二十八年载：“是岁，天下县千五百七十三，户八百四十一万二千八百七十一，口四千八百一十四万三千六百九。\n“稻米”二句：写全盛时农业丰收，粮食储备充足。流脂，形容稻米颗粒饱满滑润。仓廪：储藏米谷的仓库。\n“九州”二句：写全盛时社会秩序安定，天下太平。豺虎：比喻寇盗。\n路无豺虎：旅途平安，出门自然不必选什么好日子，指随时可出行。《资治通鉴》开元二十八年载：“海内富安，行者虽万里不持寸兵。\n“齐纨”二句：写全盛时手工业和商业的发达。齐纨鲁缟：山东一带生产的精美丝织品。车班班：商贾的车辆络绎不绝。班班：形容繁密众多，言商贾不绝于道。\n桑：作动词用，指养蚕织布。不相失：各安其业，各得其所。《通典·食货七》载：开元十三年，“米斗至十三文，青、齐谷斗至五文。自后天下无贵物。两京米斗不至二十文，面三十二文，绢一匹二百一十文。东至宋汴，西至岐州，夹路列店肆待客，酒馔丰溢。每店皆有驴赁客乘，倏忽数十里，谓之驿驴。南诣荆、襄，北至太原、范阳，西至蜀川、凉府，皆有店肆以供商旅。远适数千里，不恃寸刃”。\n圣人：指天子。奏云门：演奏《云门》乐曲。云门，祭祀天地的乐曲。\n“天下”句：是说社会风气良好，人们互相友善，关系融洽。胶漆，比喻友情极深，亲密无问。\n百馀年间：指从唐王朝开国（618年）到开元末年（741年），有一百多年。未灾变：没有发生过大的灾祸。\n“叔孙”句：西汉初年，高祖命叔孙通制定礼乐，萧何制定律令。这是用汉初的盛世比喻开元时代的政治情况。\n“岂闻”二句：开始由忆昔转为说今，写安史乱后的情况：以前物价不高，生活安定，如今却是田园荒芜，物价昂贵。一绢，一匹绢。直，同“值”。\n“洛阳”句：用东汉末董卓烧洛阳宫殿事喻指两京破坏之严重。广德元年十月吐蕃陷长安。盘踞了半月，代宗于十二月复还长安，诗作于代宗还京不久之后，所以说“新除”。\n宗庙：指皇家祖庙。狐兔：指吐蕃。颜之推《古意二首》：“狐兔穴宗庙。”杜诗本此。\n“伤心”二句：写不堪回首的心情。耆旧们都经历过开元盛世和安史之乱，不忍问：是因为怕他们又从安禄山陷京说起，惹得彼此伤起心来。耆旧：年高望重的人。\n乱离：指天宝末年安史之乱。\n小臣：杜甫自谓。鲁钝：粗率，迟钝。\n记识：记得，记住。禄秩：俸禄。蒙禄秩：指召补京兆功曹，不赴。\n周宣：周宣王，厉王之子，即位后，整理乱政，励精图治，恢复周代初期的政治，使周朝中兴。我皇：指代宗。洒血：极言自己盼望中兴之迫切。\n江汉：指长江和嘉陵江。也指长江、嘉陵江流经的巴蜀地区。因为嘉陵江上源为西汉水，故亦称汉水。\n\n","shangxi":"　　题目虽说是《忆昔》，其实是讽今之作。第一首回忆的是唐肃宗的信任宦官和惧怕老婆，目的作于警戒代宗不要走他父亲的老道；第二首回忆的是唐玄宗是开元盛世，目的在于鼓舞代宗恢复往日繁荣，并不是为忆昔而忆昔。\n\n　　第一首上段九句，下段八句。上段九句感伤肃宗之失德。当时肃宗起兵灵武，收复西京长安，率回纥兵讨安庆绪，凡是肃宗认为是有才能的都以任用，便任用了李辅国。但宠幸张良娣，对于政事自然就很少有时间去管了。所以中兴之业，是仍处于停滞阶段的。“后不乐”，状其骄傲放纵。“上为忙”，状其畏缩恐惧。这分明写出了惧内意。王洙曰：“拨乱，内平张后之难。补四方，外能经营河北也。”下段八句感伤代宗不能振起。代宗初为元帅，出兵整肃，到了程元振带兵时，使郭子仪束手留京，吐蕃入侵，而肃宗再次外逃，一时边境无法安定下来，所以愿能有像傅介子这样的人物，杜甫意在湔雪国耻。“老儒”句，作者自叹不能为国靖乱而尸位素餐。\n\n　　第二首上段十二句，下段十句。上段十二句追思开元盛世。当时国盛民富，盗乱息止人民安定，政治通和清明，民风淳厚，礼仪等方面也秩序井然，胜于贞观之治。这里便是惜唐明皇疏于政事，所以又极盛转至衰败。下段十句悲痛乱离而思盼兴复。自开元至作此诗，战火不断，民不聊生。“绢万钱，无复齐纨鲁缟矣。田流血，无复室家仓廪矣。东洛烧焚，西京狐兔，道路尽为豺狼，宫中不奏云门矣。”（仇兆鳌《杜诗详注》）乱后景象，是不忍直视的。所以作者在此概叹，中兴事业只能期望于后世之君了。\n\n　　虽然杜甫是从地主阶级的立场和理想来观察现实，但第二首诗中所描述的人丁兴旺、和平环境、丰衣足食，却也是劳动人民所祈望的。因而杜甫的政治理想对广大人民是有利的。诗人素来就有“位卑未敢忘忧国”的崇高理想、“大庇天下寒士俱欢颜”的精神境界，“小臣鲁钝无所能，朝廷记识蒙禄秩。周宣中兴望我皇，洒血江汉身衰疾。”身处乱世、颠沛流离，仍抱忧国忧民之心，“愿见北地傅介子，老儒不用尚书郎。”甘愿“洒血江汉”、再图中兴。\n\n","translation":"\n当年肃宗即位灵武，收复关中，借阴山骄子回纥之兵收复两京，东胡安庆绪奔走河北死守邺城，史思明出兵相救安庆绪于邺城，既降又叛反复无常并复陷东京洛阳早是意料之中的事。肃宗整日诚惶诚恐多方讨好信任关中小人李辅国，宠惧后宫张良娣，致使纲纪坏而国政乱，以致今日代宗仍在劳心焦思肃清朝纲。\n当年我自己官为拾遗时。在皇帝左右，又拾遗职掌供奉扈从，代宗以广平王拜天下兵马元帅，先后收复两京势不可挡。代宗听信宦官程元振谗害，夺郭子仪兵柄，使岐雍一带兵力单薄，不能防敌于国门之外。致使吐蕃入侵两京沦陷，府库闾舍，焚掠一空，百官狼狈就道，鞋子都来不及穿跟随代宗逃往陕州。何时才能出现傅介子这样勇猛的人物来湔雪国耻啊，只要国家能灭寇中兴，我个人做不做尚书郎倒没关系。\n\n想当年开元盛世时，小城市就有万家人口，农业丰收，粮食储备充足，储藏米谷的仓库也装的满满的。社会秩序安定，天下太平没有寇盗横行，路无豺虎，旅途平安，随时可以出门远行，自然不必选什么好日子。当时手工业和商业的发达，到处是贸易往来的商贾的车辆，络绎不绝于道。男耕女桑，各安其业，各得其所。宫中天子奏响祭祀天地的乐曲，一派太平祥和。社会风气良好，人们互相友善，关系融洽，百馀年间，没有发生过大的灾祸。国家昌盛，政治清明。\n谁知安史乱后，田园荒芜，物价昂贵，一绢布匹要卖万贯钱。洛阳的宫殿被焚烧殆尽，吐蕃也攻陷长安，盘踞了半月，代宗不久之后收复两京。不敢跟年高望重的人絮叨旧事，怕他们又从安禄山陷两京说起，惹得彼此伤起心来。小臣我愚钝无所能，承蒙当初朝廷授检校工部员外郎官职给我。希望当代皇上能像周宣王恢复周代初期的政治，使周朝中兴那样恢复江山社稷，我在江汉流经的巴蜀地区也会激动涕零的。\n\n"}
{"_id":{"$oid":"5b9a19ba367d5c0f40d236f0"},"title":"山居七咏 其四 丹桂轩","dynasty":"宋代","writer":"方岳","content":"何年进入玉华宫，香到君王紫禁枫。月府归来衫袖冷，蟾蜍滴露洗秋红。\n\n","type":[]}
{"_id":{"$oid":"5b9a19ba367d5c0f40d236f1"},"title":"送僧住灵岩","dynasty":"明代","writer":"王汝玉","content":"百花深处寺，犹指旧吴宫。事往人何在，香消径已空。\n\n今朝送师去，兹地阐宗风。别意兼乡思，依依云树东。\n\n","type":[]}
{"_id":{"$oid":"5b9a19ba367d5c0f40d236f2"},"title":"赞木庵和尚","dynasty":"宋代","writer":"释咸杰","content":"面目森严，语言希差。\n不出飞猿岭，道声蔼天下。\n活懒庵不传之宗，死衲僧虚头话霸。\n五坐道场，丛林增价。\n稽首拜手，虚空贴卦。","type":[]}
{"_id":{"$oid":"5b9a19ba367d5c0f40d236f3"},"title":"送张大尹","dynasty":"明代","writer":"吴俨","content":"青山重叠护城楼，城下人家瞰碧流。地尽耕桑民尚困，境多盗贼吏多愁。\n\n分符未报三年政，捧檄先怀百里忧。为问袁公何德化，至今血食未曾休。\n\n","type":[]}
{"_id":{"$oid":"5b9a19ba367d5c0f40d236f4"},"title":"次韵尧卿兄诗酒中兴三首 其二","dynasty":"宋代","writer":"葛胜仲","content":"舟行诗酒两相牵，岂暇观书理废笺。金榼兴阑多半醉，锦囊才乱罕终篇。\n\n吟哦有味增閒适，酩酊忘形谢曲拳。年大此乡疑可老，宦涂羞鬻贾人鞭。\n\n","type":[]}
{"_id":{"$oid":"5b9a19ba367d5c0f40d236f5"},"title":"寄怀故园诸兄兼柬社中诸友","dynasty":"明代","writer":"陈恩","content":"不是逢人懒折梅，宦情牢落不堪裁。十年饥渴看花眼，千里凄凉问月杯。\n\n吟对西风怜我瘦，梦怀阴雨竟谁来。横空片片晴云影，青眼曾无白昼开。\n\n","type":[]}
{"_id":{"$oid":"5b9a19ba367d5c0f40d236f6"},"title":"七月二日大风作一昼夜方止土人去此风潮信也","dynasty":"宋代","writer":"张嵲","content":"风潮初见土人云，始愧鲰生泥昔言。\n却以所经疑柱史，著书应只为中原。","type":[]}
{"_id":{"$oid":"5b9a19ba367d5c0f40d236f7"},"title":"南湖","dynasty":"唐代","writer":"温庭筠","content":"湖上微风入槛凉，翻翻菱荇满回塘。\n野船著岸偎春草，水鸟带波飞夕阳。\n芦叶有声疑雾雨，浪花无际似潇湘。\n飘然篷艇东归客，尽日相看忆楚乡。","type":["湖水"],"translation":"注释 南湖：即今浙江绍兴的鉴湖。 槛（jiàn）：栏杆，此处似指湖边台榭上的栏杆，亦泛指台榭。 菱荇（xìng）：二者结为可食用的水生植物。 飞夕阳：即“夕阳飞”的倒装，意谓在夕阳下飞。 雾雨：蒙蒙细雨。 潇湘：今湖南湘江与潇水的并称。 篷艇：即篷船。 楚乡：指飞卿在吴地（吴被楚灭，故又称楚地）太湖附近的旧乡。"}
{"_id":{"$oid":"5b9a19ba367d5c0f40d236f8"},"title":"信安怀故人","dynasty":"元代","writer":"尹廷高","content":"昔年避地此飘蓬，访旧重来事不同。苍狗浮云春梦里，寒鸦古木夕阳中。\n\n死生契阔交情在，离合悲欢转眼空。野寺赓酬无复再，兔葵燕麦自摇风。\n\n","type":[]}
{"_id":{"$oid":"5b9a19ba367d5c0f40d236f9"},"title":"题文休承萱花","dynasty":"明代","writer":"欧大任","content":"树萱灿庭花，风日当清昼。衣以斑斓来，持献北堂寿。\n\n","type":[]}
{"_id":{"$oid":"5b9a19bc367d5c0f40d236fa"},"title":"晦之江楼小饮辱诗怀寄谨答来贶因以奉招","dynasty":"宋代","writer":"强至","content":"遥知相忆处，相忆对秋江。\n涉有波涛阔，飞无羽翼双。\n端居君故里，薄宦我他乡。\n交臂经时失，忧心曷日降。\n此稀人迹到，惟听足音跫。\n愿命朋游驾，来吟吏隐窗。\n倦谈须掷麈，剧饮定空缸。\n论契何如重，千钧不可扛。","type":[]}
{"_id":{"$oid":"5b9a19bc367d5c0f40d236fb"},"title":"江上渔者","dynasty":"宋代","writer":"范仲淹","content":"江上往来人，但爱鲈鱼美。\n君看一叶舟，出没风波里。","type":["渔人","生活","抒怀","同情"],"audioUrl":"https://guwen-1252396323.cos.ap-chengdu.myqcloud.com/guwen/20180913160308393.mp3","remark":"①渔者：捕鱼的人。\n②但：只\n江上渔者\n江上渔者\n③爱：喜欢\n④鲈鱼：一种头大口大、体扁鳞细、背青腹白、 味道鲜美的鱼。 生长快，体大味美。\n⑤君：你。\n⑥一叶舟：像漂浮在水上的一片树叶似的小船。\n⑦出没：若隐若现。指一会儿看得见，一会儿看不见。\n⑧风波：波浪。\n\n","shangxi":"　　这首语言朴实、形象生动、对比强烈、耐人寻味的小诗，反映了渔民劳作的艰辛，唤起人们对民生疾苦的注意。\n\n　　首句写江岸上人来人往，十分热闹。次句写岸上人的心态，揭示“往来’的原因。后二句牵过的视线，指示出风浪中忽隐忽现的捕鱼小船，注意捕鱼的情景。鲈鱼虽味美，捕捉却艰辛表达出诗人对渔人疾苦的同情，深含对“但爱鲈鱼美”的岸上人的规劝。“江上”和“风波”两种环境，“往来人”和“一叶舟”两种情态、“往来”和“出没”两种动态强烈对比，显示出全诗旨在所在。\n\n　　表现手法上，该诗无华丽词藻，无艰字僻典，无斧迹凿痕，以平常的语言，平常的人物、事物，表达不平常的思想、情感，产生不平常的艺术效果。\n\n","translation":"白话译文\n江上来来往往的人只喜爱鲈鱼的味道鲜美。\n看看那些可怜的打鱼人吧，正驾着小船在大风大浪里上下颠簸，飘摇不定。\n\n英文译文\nTHE FISHERMAN ON THE STREAM\nYou go up and down stream;\nYou love to eat the bream.\nLo! The fishing boat braves\nPerilous wind and waves.\n\n"}
{"_id":{"$oid":"5b9a19bc367d5c0f40d236fc"},"title":"水龙吟","dynasty":"宋代","writer":"赵长卿","content":"事为之词 \n 危楼横枕清江上，两岸碧山如画。夕烟幂幂，晚灯点点，楼台新夜。明月当天，白沙流水，冷光连野。浸栏干万顷，琉璃软皱，打渔艇、相高下。 \n 何处一声羌管，是谁家、倚楼人也。多情对景，无言有恨，欲歌还罢。把酒临筵，阿谁知我，此怀难写。忍思量后夜，芳容不似，暗尘随马。","type":[]}
{"_id":{"$oid":"5b9a19bc367d5c0f40d236fd"},"title":"题应玚三入承明图","dynasty":"元代","writer":"刘鹗","content":"安车三度入承明，七子诗应让老成。好是衣冠遗泽远，诸孙犹自负廉声。\n\n","type":[]}
{"_id":{"$oid":"5b9a19bc367d5c0f40d236fe"},"title":"喜晴","dynasty":"宋代","writer":"张九成","content":"今夕何清快，风光胜去年。\n水南无宿霭，天末有孤烟。\n老矣休荷橐，归欤挂锦鞯。\n西湖多乐事，感慨旧山川。","type":[]}
{"_id":{"$oid":"5b9a19bc367d5c0f40d236ff"},"title":"巢南书来，谓将刊长兴伯吴公遗集，先期","dynasty":"近代","writer":"柳亚子","content":"吾乡陈季子，磊落复英奇。\n不远关河阻，殷勤尺素驰。\n遗闻珍义侠，喜气溢门楣。\n扬讫千秋事，如君信可师。","type":[]}
{"_id":{"$oid":"5b9a19bc367d5c0f40d23700"},"title":"午日同于鳞子与集公实时值雷雨","dynasty":"明代","writer":"宗臣","content":"蓟门芳草逐人来，午日新蒲对酒开。沉陆揔为方朔侣，怀沙独惜楚臣才。\n\n人间魍魉雷堪走，海上蛟龙雨不回。夜半浮云难去女，更堪孤角凤城哀。\n\n","type":[]}
{"_id":{"$oid":"5b9a19bc367d5c0f40d23701"},"title":"浣溪沙 其二","dynasty":"近代","writer":"赵尊岳","content":"鹃血斑斑点玉簪。帕罗封泪剩哀吟。纵无风雨亦春深。\n\n万劫沾泥终不悔，千秋密誓待重寻。昨宵圆月照街心。\n\n","type":[]}
{"_id":{"$oid":"5b9a19bc367d5c0f40d23702"},"title":"菩萨蛮 寄江西米理问信父 天下同文","dynasty":"元代","writer":"卢挚","content":"市桥烟柳春如画。小楼明月吴山下。把酒听君歌。可人良夜何。旧游新梦断。月落西江远。江上数峰青。寄声徐孺亭。","type":[]}
{"_id":{"$oid":"5b9a19bc367d5c0f40d23703"},"title":"阴阳吟","dynasty":"宋代","writer":"邵雍","content":"阳行一，阴行二。\n一主天，二主地。\n天行六，地行四。\n四主形，六主气。","type":[]}
{"_id":{"$oid":"5b9a19bd367d5c0f40d23704"},"title":"赠乐閒居士","dynasty":"宋代","writer":"方凤","content":"市远尘嚣隔，神閒幽事并。埽花怜竹影，煮茗讶松声。\n\n月与诗如约，琴将鹤互赓。冷香生碧落，秋梦不胜清。\n\n","type":[]}
{"_id":{"$oid":"5b9a19bd367d5c0f40d23705"},"title":"百字令 为徐桐老题九老图，戏仿竹垞例用徐氏故事","dynasty":"近代","writer":"许宝蘅","content":"神情气爽，认青衫白发，南州高士。滚滚公侯原积善，故是人间骐骥。\n\n蹈道依仁，有功怀文抱，畴昔推佳吏。游梁才调，邹严同著名字。\n\n飘然不受牢笼，美容毁誉，何处寻真际。采药神仙中圣酒，风月清谈而已。\n\n家有八龙，世称四皓，图尽江南比。将军八十，五经犹诵千纸。\n\n","type":[]}
{"_id":{"$oid":"5b9a19bd367d5c0f40d23706"},"title":"新晴西园散步四首","dynasty":"宋代","writer":"杨万里","content":"池水初生盖玉沙，雨余碧草卧堤斜。\n日摇波影缠桥柱，绣出栾枝遍地花。","type":[]}
{"_id":{"$oid":"5b9a19bd367d5c0f40d23707"},"title":"苏幕遮","dynasty":"清代","writer":"李良年","content":"水初生，天更远。愁绪无根，早蔓斜阳岸。挑菜湔裙都不见。\n\n一派溪光，付与梅花占。月依依，雪剪剪。记得花间，衣上香难辨。\n\n诉前游，寻语燕，可奈新雏，未省春风面。\n\n","type":[]}
{"_id":{"$oid":"5b9a19bd367d5c0f40d23708"},"title":"灞桥骑驴","dynasty":"宋代","writer":"何梦桂","content":"小骊买得最便宜，好是河梁古柳涯。风急吹沙长耳峻，雪深没板蹇蹄迟。\n\n据鞍吟透肩双耸，敲镫歌狂帽半攲。道上莫教逢大尹，推敲句里不曾知。\n\n","type":[]}
{"_id":{"$oid":"5b9a19bd367d5c0f40d23709"},"title":"巫山高","dynasty":"明代","writer":"杨士奇","content":"巫山高高十二峰，连崖叠褵如游龙。\n当时阳台下神女，翠敛红销空处所。\n朝朝峡里望氛氲，可怜犹似作行云。\n相思已下沾裳泪，况复猿声不可闻。","type":[]}
{"_id":{"$oid":"5b9a19bd367d5c0f40d2370a"},"title":"车中杂言十首 其四","dynasty":"明代","writer":"顾璘","content":"耕莘起三聘，钓渭载后车。遇合非汤文，终然老农渔。\n\n","type":[]}
{"_id":{"$oid":"5b9a19bd367d5c0f40d2370b"},"title":"寄李微之秘监三首","dynasty":"宋代","writer":"岳珂","content":"引领蓬莱唐谪仙，湓江一别又经年。\n麟台高蹑三神路，狐笔方持千载权。\n炉袅新烟招我隐，驿催逸事仗谁传。\n校旗犹识临淮略，更等凉台亲简编。","type":[]}
{"_id":{"$oid":"5b9a19bd367d5c0f40d2370c"},"title":"读陈石老诗感赋","dynasty":"近代","writer":"杨民仁","content":"为留史迹感徘徊，文物千年未化灰。不是天翻与地覆，人间那得马王堆。\n\n","type":[]}
{"_id":{"$oid":"5b9a19bd367d5c0f40d2370d"},"title":"和丁大声登皆山楼之作依韵","dynasty":"清代","writer":"王炘","content":"山色侵楼重，竹阴傍涧清。绿峰群寂寂，黄鸟独声声。\n\n雾聚松枝合，樵稀石面生。云收余峭壁，日影北林更。\n\n","type":[]}
{"_id":{"$oid":"5b9a19be367d5c0f40d2370e"},"title":"代怨别曲 其一","dynasty":"明代","writer":"屈大均","content":"绣被初覆时，恩情两颠倒。山木爱女萝，缠绵愿终老。\n\n","type":[]}
{"_id":{"$oid":"5b9a19be367d5c0f40d2370f"},"title":"题胡氏南园精舍","dynasty":"宋代","writer":"黎廷瑞","content":"平泉竹石堕荒芜，金谷池台莽废墟。\n今古茫茫竟谁屋，乾坤呐呐有吾庐。\n溪山围座醉留客，灯火隔林闻读书。\n此乐输君先一著，故园吾已赋归与。","type":[]}
{"_id":{"$oid":"5b9a19bf367d5c0f40d23710"},"title":"春柳十咏 其一 隋堤","dynasty":"清代","writer":"敦敏","content":"御河河畔问垂杨，飞絮飞花尽可伤。遗恨绿烟犹夕照，旧游金穗锁横塘。\n\n龙舟南幸人安在，汴水东流路正长。莫向春来寻故迹，鸦啼别苑总回肠。\n\n","type":[]}
{"_id":{"$oid":"5b9a19bf367d5c0f40d23711"},"title":"生查子","dynasty":"唐代","writer":"魏承班","content":"烟雨晚晴天，零落花无语。难话此时心，梁燕双来去¤ \n 琴韵对薰风，有恨和情抚。肠断断弦频，泪滴黄金缕。 \n 寂寞画堂空，深夜垂罗幕。灯暗锦屏欹，月冷珠帘薄¤ \n 愁恨梦难成，何处贪欢乐。看看又春来，还是长萧索。 \n 离别又经年，独对芳菲景。嫁得薄情夫，长抱相思病¤ \n 花红柳绿间晴空，蝶舞双双影。羞看绣罗衣，为有金鸾并。","type":[]}
{"_id":{"$oid":"5b9a19bf367d5c0f40d23712"},"title":"送陈景明尚书赴召四首","dynasty":"宋代","writer":"黄公度","content":"物望唐姚宋，才名汉董晁。\n力阵治安策，亲际圣明朝。\n谠议裨宸极，高文灿斗杓。\n鹏程九万里，一举接扶摇。","type":[]}
{"_id":{"$oid":"5b9a19bf367d5c0f40d23713"},"title":"真珠亭","dynasty":"宋代","writer":"金君卿","content":"新寺回廊入翠微，亭前珠树斗芳菲。\n寄言游者休披采，还似人怀薏苡归。","type":[]}
{"_id":{"$oid":"5b9a19bf367d5c0f40d23714"},"title":"挽蔡祭酒","dynasty":"宋代","writer":"程珌","content":"孝友尊前哲，词章裕后生。\n析台真御史，槐市大司哉。\n骐骥风方力，艅艎浪忽倾。\n山寒丹旐急，识者为沾缨。","type":[]}
{"_id":{"$oid":"5b9a19bf367d5c0f40d23715"},"title":"偶作秋英八种各题以诗 其七 石竹","dynasty":"清代","writer":"弘历","content":"周阿迥出群，蜂蝶任纷纷。不与蘼芜伍，终因近此君。\n\n","type":[]}
{"_id":{"$oid":"5b9a19bf367d5c0f40d23716"},"title":"赠丘文学","dynasty":"明代","writer":"王世贞","content":"尔信丘迟子，吾几失后生。清冰知外氏，白雪是家声。\n\n偶作依刘计，因成御李名。齐安好三径，秋菊未辞英。\n\n","type":[]}
{"_id":{"$oid":"5b9a19bf367d5c0f40d23717"},"title":"姑苏曲","dynasty":"明代","writer":"刘崧","content":"姑苏城头乌夜啼，姑苏台上风凄凄。芙蓉露冷秋香死，美人夜泣双蛾低。\n\n铜龙咽寒更漏促，手拨繁弦转红玉。鸳鸯飞去屧廊空，犹唱吴宫旧时曲。\n\n吴山青青吴殿荒，麋鹿来游春草长。阖闾门户东风起，年年花落愁西子。\n\n","type":[]}
{"_id":{"$oid":"5b9a19c0367d5c0f40d23718"},"title":"观潮同钝轩","dynasty":"清代","writer":"全祖望","content":"扬波相国伍，重水大夫文。白马新来者，遥知顾令君。\n\n","type":[]}
{"_id":{"$oid":"5b9a19c0367d5c0f40d23719"},"title":"有感","dynasty":"清代","writer":"郑用锡","content":"缃帙何曾富五车，稍能吟咏足豪华。无多远识辽东豕，自笑拘墟井里蛙。\n\n嘈杂声音惟和蚓，编排字句欲涂鸦。詅痴符己人人画，覆瓿文章莫漫誇！\n\n","type":[]}
{"_id":{"$oid":"5b9a19c0367d5c0f40d2371a"},"title":"送赴省诸友 林少嘉","dynasty":"宋代","writer":"刘克庄","content":"此君词翰逼晁秦，万鹄袍中少拟伦。色笔探怀如有助，朱衣点首岂能神。\n\n长安市素多游侠，天子廷曹怀士人。玉座临轩亲发策，可无鲠论披龙鳞。\n\n","type":[]}
{"_id":{"$oid":"5b9a19c0367d5c0f40d2371b"},"title":"惠崇芦雁","dynasty":"金朝","writer":"元好问","content":"寒沙折苇静相依，故国春风早晚归。意外羁栖谁画得？羽毛单薄稻粱微。\n\n","type":[]}
{"_id":{"$oid":"5b9a19c0367d5c0f40d2371c"},"title":"送二兄三兄赴廷对","dynasty":"宋代","writer":"魏了翁","content":"吾家令兄弟，异氏而同气。雅知义利分，不作温饱计。\n\n天子龙飞春，了翁对轩陛。柄臣方擅朝，党论如鼎沸。\n\n轧轧不能休，一挥三千字。植治贵和平，用人戒偏陂。\n\n天子擢第一，期以风有位。寻寘之三人，仍诏恩礼视。\n\n后此者三年，东瞻复联第。天子方谅闇，有言不得试。\n\n岁行在协洽，文翁陈谠议。惟知守家学，宁顾触时忌。\n\n虽不第甲乙，自谓傥无愧。古人为己学，何有于富贵。\n\n穷则独善身，仕将以行义。两兄西南彦，九牧将倒指。\n\n平生刚直胸，毋以科举累。矧逢主听宽，宁复怀顾畏。\n\n厥今果何事，请略陈一二。内无王文正，谁与理家事。\n\n外无韩忠献，谁与饬戎备。荧惑守羽林，震雷诧冬瑞。\n\n天象已云然，人事犹尔耳。劈析为上言，卓哉朝阳喙。\n\n却携令名归，为亲一启齿。\n\n","type":[]}
{"_id":{"$oid":"5b9a19c0367d5c0f40d2371d"},"title":"和答诸兄弟四首 其三","dynasty":"宋代","writer":"张守","content":"门对芙渠碧沼清，萧萧五柳似渊明。远听林壑风鸣籁，戏看儿童草鼓筝。\n\n","type":[]}
{"_id":{"$oid":"5b9a19c0367d5c0f40d2371e"},"title":"华岩洞有耶律楚材故桓夏公石刻","dynasty":"明代","writer":"黎民表","content":"深壑因谁造，挥斤亦有神。江山留王气，题咏待词人。\n\n泉作窗间雨，苔生石上尘。碧纱笼底墨，萧索竟千春。\n\n","type":[]}
{"_id":{"$oid":"5b9a19c0367d5c0f40d2371f"},"title":"凤仙图","dynasty":"明代","writer":"张宁","content":"华月中天一凤过，五铢衣薄夜凉多。彩云未断箫声远，回首秦台路几何。\n\n","type":[]}
{"_id":{"$oid":"5b9a19c0367d5c0f40d23720"},"title":"汝宁徐使君 其四","dynasty":"明代","writer":"李攀龙","content":"鸿陂东注汝阳城，太守乘春出劝耕。童子但须骑竹马，夹车休唱芋魁羹。\n\n","type":[]}
{"_id":{"$oid":"5b9a19c0367d5c0f40d23721"},"title":"又答斌老病愈遣闷二首 其二","dynasty":"宋代","writer":"黄庭坚","content":"风生高竹凉，雨送新荷气。鱼游悟世网，鸟语入禅味。\n\n一挥四百病，智刃有馀地。病来每厌客，今乃思客至。\n\n","type":[]}
{"_id":{"$oid":"5b9a19c1367d5c0f40d23722"},"title":"始皇","dynasty":"宋代","writer":"于石","content":"万世纲常具六经，天应未遽丧斯文。\n焚书欲灭先王道，道在人心不可焚。","type":[]}
{"_id":{"$oid":"5b9a19c1367d5c0f40d23723"},"title":"石城寺","dynasty":"宋代","writer":"滕宗谅","content":"山势如城绕楚宫，几人登赏我心同。\n溪云去作人间雨，涧水来生坐上风。","type":[]}
{"_id":{"$oid":"5b9a19c1367d5c0f40d23724"},"title":"都梁十景诗 杏花园春昼","dynasty":"宋代","writer":"米芾","content":"风轻云淡午天春，花外游人载酒樽。不是山屏遮隔断，牧童错指是孤村。\n\n","type":[]}
{"_id":{"$oid":"5b9a19c2367d5c0f40d23725"},"title":"秋潭为吴仲益赋","dynasty":"宋代","writer":"陈郁","content":"不留一叶山骨瘦，祗浸几星波影寒。\n中有高人倚空阔，绝疑不随水晶盘。","type":[]}
{"_id":{"$oid":"5b9a19c2367d5c0f40d23726"},"title":"题顾升瘗琴铭及其妻庄宁书多心经","dynasty":"清代","writer":"郑孝胥","content":"遣词掩抑《瘗琴铭》，下笔沉吟资福经。毕竟乞灵文字好，生天成佛总无灵。\n\n","type":[]}
{"_id":{"$oid":"5b9a19c2367d5c0f40d23727"},"title":"次韵世美简别乘喜雨","dynasty":"宋代","writer":"邹浩","content":"一勺龙泉甫到城，滂沱疑是泻南溟。枣心正为斯民赤，菜色宁忧异日青。\n\n击壤田家方自得，掷金诗轴已交形。病来无复高阳兴，宴喜空烦置醁醽。\n\n","type":[]}
{"_id":{"$oid":"5b9a19c2367d5c0f40d23728"},"title":"台湾竹枝词 其十一","dynasty":"清代","writer":"薛约","content":"积薪煨芋饱晨昏，人说山中傀儡番。果腹不须分甲乙，淳风偏让野人敦。\n\n","type":[]}
{"_id":{"$oid":"5b9a19c2367d5c0f40d23729"},"title":"霜寒舟中","dynasty":"宋代","writer":"刘过","content":"展转牛衣冷不禁，著人无奈晓寒侵。由来十月清霜重，况乃荒村白露深。\n\n有客分金来橘社，何人涂血染枫林。不堪青女来料理，折尽衰翁一片心。\n\n","type":[]}
{"_id":{"$oid":"5b9a19c2367d5c0f40d2372a"},"title":"绍兴以后时享二十五首 僖祖室酌献用《基命》。","dynasty":"宋代","writer":"郊庙朝会歌辞","content":"于穆文献，自天发祥。肇基明命，锡羡无疆。子孙千亿，宗社灵长。\n\n神之格思，如在洋洋。\n\n","type":[]}
{"_id":{"$oid":"5b9a19c2367d5c0f40d2372b"},"title":"桐川儒学杂咏十七首 其十二 蟠龙窟","dynasty":"明代","writer":"周瑛","content":"山坳最深处，游人慎莫入。晓来云气腥，中有神龙蛰。\n\n","type":[]}
{"_id":{"$oid":"5b9a19c3367d5c0f40d2372c"},"title":"离镡津","dynasty":"宋代","writer":"刘志行","content":"公事无多早散衙，蜀中宁有寄来茶。\n龙光下照三江水，燕子重寻百姓家。\n畴昔买浆曾得玉，只今作饭类蒸沙。\n寄言道士玄都客，好种刘郎去后花。","type":[]}
{"_id":{"$oid":"5b9a19c3367d5c0f40d2372d"},"title":"广陵二首 其二","dynasty":"明代","writer":"王慎中","content":"前王闻失国，游客欲陈风。楼观飞云里，旌旗耀海中。\n\n一时歌舞散，千载市朝空。独有青天月，曾经照旧宫。\n\n","type":[]}
{"_id":{"$oid":"5b9a19c3367d5c0f40d2372e"},"title":"客中岁尽寓怀","dynasty":"明代","writer":"谢晋","content":"江边摇落景萧疏，客里愁惊岁暗除。寒沼有冰胶破砚，晚窗无雪照残书。\n\n青窥柳眼迎春笑，粉妒梅容待腊舒。自叹新年归未得，故园桃李复何如。\n\n","type":[]}
{"_id":{"$oid":"5b9a19c3367d5c0f40d2372f"},"title":"杨待制挽词","dynasty":"宋代","writer":"楼钥","content":"蜀道名天险，驰驱敢惮劳。\n剑头悬六印，梦里益三刀。\n汉殿联簪橐，燕山拥节旄。\n惜哉觇国意，不得试龙韬。","type":[]}
{"_id":{"$oid":"5b9a19c3367d5c0f40d23730"},"title":"山中杂兴二十首 其三","dynasty":"元代","writer":"王冕","content":"居山还有趣，斸地本无谋。相顾谁青眼？同盟尽白头。\n\n豺狼迷道路，猿鸟傍林丘。休问巢由乐，吾心自可求。\n\n","type":[]}
{"_id":{"$oid":"5b9a19c3367d5c0f40d23731"},"title":"桂湖五首","dynasty":"清代","writer":"曾国藩","content":"遂刘华阳国，归程始此赊。\n翻然名境访，来及夕阳斜。\n翠竹偎寒蝶，丹枫噪幕鸦。\n词人云异代，临水一咨嗟。","type":[]}
{"_id":{"$oid":"5b9a19c3367d5c0f40d23732"},"title":"新月","dynasty":"清代","writer":"弘历","content":"生轮当首度，散彩历天垣。来去只如此，盈虚略可论。\n\n榆街宵尚永，灯市晚争喧。底事光明甚，姮娥眄上元。\n\n","type":[]}
{"_id":{"$oid":"5b9a19c3367d5c0f40d23733"},"title":"道先游仙都至李尊师故居见余早岁题赠拙句存于屋","dynasty":"宋代","writer":"吕南公","content":"仙李枝条万国分，陇西旧望道家孙。曾经二十载还往，忽过七千馀晓昏。\n\n人落九泉无可奈，诗存古壁更休论。困穷辞气君偏爱，太息南征返北辕。\n\n","type":[]}
{"_id":{"$oid":"5b9a19c3367d5c0f40d23734"},"title":"苏台雨夜","dynasty":"清代","writer":"钱荣光","content":"夜阑灯灺近三更，枕上微闻滴溜声。多少缠绵繫丝雨，今宵无梦返江城。\n\n","type":[]}
{"_id":{"$oid":"5b9a19c3367d5c0f40d23735"},"title":"成都府鹿鸣宴","dynasty":"宋代","writer":"袁说友","content":"大启文明会胜流，同升更合上西楼。\n三春得意桃花浪，八月乘槎桂子秋。\n结绶偏应登凤阙，拿云直欲钓鳌头。\n乘除但看今年好，六八名高五十州。","type":[]}
{"_id":{"$oid":"5b9a19c4367d5c0f40d23736"},"title":"正月初一归自临湘记青坡景","dynasty":"当代","writer":"卢青山","content":"吹面风来已不寒，太阳光暖似能燃。山阳雪尽山阴白，正得冬春两并看。\n\n","type":[]}
{"_id":{"$oid":"5b9a19c4367d5c0f40d23737"},"title":"分题得瘿林壶","dynasty":"宋代","writer":"吕公著","content":"天地产众材，任材谓之智。\n栋桷与楹杙，小大无有弃。\n方者以矩度，圆者中规制。\n嗟尔木之瘿，何异肉有赘。\n生成拥肿姿，赋象难取类。\n櫽括所不施，钩绳为尔废。\n大匠睨而往，恻然乃有意。\n孰非造化功，而终配不器。\n刳剔虚其中，朱漆为之伪。\n斟浆挹酒醴，施用惟其利。\n犠象非不珍，金罍岂不贵。\n设之于楹阶，十目肯注视。\n幸因左右容，反见为奇异。\n人之于才性，夫岂远于是。\n性虽有不善，在教之揉励。\n才亡不可用，由上所措置。\n饰陋就其长，皆得为良士。\n执一以废百，众功何由备。\n是惟圣人心，能通天下志。","type":[]}
{"_id":{"$oid":"5b9a19c4367d5c0f40d23738"},"title":"声声慢（赋红木犀·余儿时尝入京师禁中凝碧池，因书当时所见）","dynasty":"宋代","writer":"辛弃疾","content":"开元盛日，天上栽花，月殿桂影重重。十里芬芳，一枝金粟玲珑。管弦凝碧池上，记当时、风月愁侬。翠华远，但江南草木，烟锁深宫。 \n 只为天姿冷淡，被西风酝酿，彻骨香浓。枉学丹蕉，叶展偷染妖红。道人取次装束，是自家、香底家风。又怕是，为凄凉、长在醉中。","type":[]}
{"_id":{"$oid":"5b9a19c4367d5c0f40d23739"},"title":"蓬莱飞峰","dynasty":"宋代","writer":"韩信同","content":"海上神山名自昔，来去随潮无定迹。天人俯览念虚浮，六鳌顶戴穷神力。\n\n群仙贝阙蕊珠宫，多种瑶芝琼草碧。依然根著不坚牢，飞入石堂作南壁。\n\n螺纹蛎迹石龙存，云气随潮时雨湿。仙风飒爽生羽翰，招纳霓裳羽衣客。\n\n试登绝顶望五湖，高楼洞天才咫尺。药炉灰冷多登真，九转丹成人未识。\n\n云间鹤迹托来篇，王邓真人久相忆。\n\n","type":[]}
{"_id":{"$oid":"5b9a19c5367d5c0f40d2373a"},"title":"螺山隐士歌","dynasty":"明代","writer":"梦观法师","content":"螺山有隐士，飘飘仙者徒。\n朝游螺之巅，暮息螺之隅。\n红尘拂落身外事，白首读尽人间书。\n不骑琴高鲤，不钓任公鱼。\n手披演雅篇，架列山海图。\n蛾司漫给五斗黛，蛤浦岂羡双明珠。\n槐台封侯笑蝼蚁，楚关脱网怜蜘蛛。\n人言大隐隐朝市，小隐螺山无乃是。\n何物老病香山翁，隐作流官良可鄙。\n酌螺之杯隐螺几，坐对螺山净如洗。\n钿屏矗矗镜边来，佛髻峨峨望中起。\n千林飞翠散晴空，半岛寒云浸秋水。\n我寻螺山居，遂识螺山路。\n一见螺山人，再诵螺山句。\n纷纷草堂文，悠悠遂初赋。\n丈夫无远谋，千载何足慕。\n我本逍遥人，亦有罝网虑。\n买山每寄沃州书，寥落江乡叹迟暮。\n江乡寥落不可留，便当卜尔山之幽。\n安得神鳌负山去，共踏青螺海上游。","type":[]}
{"_id":{"$oid":"5b9a19c5367d5c0f40d2373b"},"title":"施云舫舍人士洁","dynasty":"清代","writer":"杨浚","content":"海东拥一砚，皋比亦足豪。时哉易白头，逝水看滔滔。\n\n春明强别后，九日思题糕。少年当努力，为底名山逃。\n\n","type":[]}
{"_id":{"$oid":"5b9a19c5367d5c0f40d2373c"},"title":"玉楼春","dynasty":"元代","writer":"刘敏中","content":"清官厨馔无兼味。饥待公庭人吏退。野人尊俎有余欢，明月可批风可脍。\n\n野人衰残清官贵。生死论交吾未愧。天开酒禁已多时，却甚不来同一醉。\n\n","type":[]}
{"_id":{"$oid":"5b9a19c5367d5c0f40d2373d"},"title":"腊日与同官小集八阵台观武侯新祠","dynasty":"宋代","writer":"王十朋","content":"伏几何时腊又逢，天涯尊酒记游从。未于山下祠黄石，且向江濆谒卧龙。\n\n青眼共看官舍柳，白头相对雪天峰。虎符愿逐桃符换，万里归心一片浓。\n\n","type":[]}
{"_id":{"$oid":"5b9a19c5367d5c0f40d2373e"},"title":"水调歌头 赠白兰谷","dynasty":"元代","writer":"李道纯","content":"三元秘秋水，微密实难量。米分清浊，天地人物一包藏。一乃太玄真水，二气由兹运化，三极理全彰。上下降升妙，根本在中黄。兔怀胎，牛喘月，蚌含光。人明此理，倒提斗柄戽银潢。绝断曹溪一派，掀倒蓬莱三岛，无处不仙乡。谁为白兰谷，安寝感羲皇。","type":[]}
{"_id":{"$oid":"5b9a19c5367d5c0f40d2373f"},"title":"郭文举祠","dynasty":"宋代","writer":"释文珦","content":"封禺山水国，曾是郭文游。\n列岫开新障，平川合众流。\n丹青遗像在，松竹古祠秋。\n虽不逢尧禅，高风似许由。","type":[]}
{"_id":{"$oid":"5b9a19c6367d5c0f40d23740"},"title":"洛阳剑客歌为程景阳作","dynasty":"元代","writer":"赵汸","content":"洛阳古称豪杰窟，奇材剑客尤超忽。汉家三十六将军，剧孟归来如敌国。\n\n争夸玉贝高拄颐，曼胡短后供儿嬉。平生耻学一人敌，胸中耿耿谁能知。\n\n功名何必惭廉蔺，排难解纷声愈振。白头恨不当单于，误身竟坐封侯印。\n\n长安卿相真庸奴，鬼妾鬼马穷欢娱。一朝万事成瓦裂，金钱果为何人输。\n\n君不见洛阳剑客藏名久，好尽中山千石酒。精灵变化会有时，莫遣光芒射牛斗。\n\n","type":[]}
{"_id":{"$oid":"5b9a19c6367d5c0f40d23741"},"title":"挽吴夫人","dynasty":"宋代","writer":"华岳","content":"鸾骖不是厌尘凡，王母瑶池促驾还。\n家在两三千里外，人生一十六年间。\n好随神女游舒水，难伴文君归蜀山。\n试向仙源问消息，桃花零落水潺潺。","type":[]}
{"_id":{"$oid":"5b9a19c6367d5c0f40d23742"},"title":"登山","dynasty":"近代","writer":"曾琦","content":"为寻真面到庐山，漫似坡仙与谪仙。\n天下纷纷竞智巧，不知何处觅秋天。","type":[]}
{"_id":{"$oid":"5b9a19c6367d5c0f40d23743"},"title":"钧天曲","dynasty":"明代","writer":"朱诚泳","content":"飞游郁罗境，稽首东王公。开轩临法座，置酒燕灵宫。\n\n紫云歌玉女，琼浆酌金童。挥刀麟脯细，入箸鸾膏空。\n\n凤箫声袅袅，鼍鼓鸣逄逄。投壶起天笑，吹律回春融。\n\n燕罢百神散，乐阕万舞终。归来倚馀醉，凭虚驭刚风。\n\n","type":[]}
{"_id":{"$oid":"5b9a19c6367d5c0f40d23744"},"title":"酷相思 春感","dynasty":"清代","writer":"高旭","content":"正值花开三日雨。恨春信，无凭据。只一缕痴魂何处去。\n\n踏遍是，天涯路。觅遍是，天涯路。\n\n燕去鸿来经几度。心事也，何从诉。况隔著红墙天又暮。\n\n不醉也，愁无数。便醉也，愁无数。\n\n","type":[]}
{"_id":{"$oid":"5b9a19c6367d5c0f40d23745"},"title":"废褒能寺","dynasty":"明代","writer":"圆印持","content":"枯松乱竹一丘陵，曾此开堂演上乘。\n瞰祭鸦如放生鸟，扫坟人似远归僧。\n刹竿倒处见翁仲，鬼火移时替佛灯。\n片碣欲书闲姓字，不知敕赐有褒能。","type":[]}
{"_id":{"$oid":"5b9a19c6367d5c0f40d23746"},"title":"书斋小景","dynasty":"清代","writer":"多隆阿","content":"偷閒逐日理诗瓢，雅托名花慰寂寥。浓绿酣红我兼取，阶前补种美人蕉。\n\n","type":[]}
{"_id":{"$oid":"5b9a19c6367d5c0f40d23747"},"title":"次韵沈彦述官舍书事二绝 其二","dynasty":"宋代","writer":"周紫芝","content":"晚得休文一解颜，识君曾是画图间。阳春白雪何由和，句有雌霓诵亦难。\n\n","type":[]}
{"_id":{"$oid":"5b9a19c6367d5c0f40d23748"},"title":"遣怀","dynasty":"宋代","writer":"陆游","content":"暮年世事转悠悠，揽涕凄然类楚囚。\n不道浑无排遣处，病观周易闷梳头。","type":[]}
{"_id":{"$oid":"5b9a19c6367d5c0f40d23749"},"title":"雨打牡丹花残二首 其二","dynasty":"明代","writer":"释函是","content":"试问枝头知未知，岂堪惆怅忆当时。洛阳箫管终难尽，只是人心有盛衰。\n\n","type":[]}
{"_id":{"$oid":"5b9a19c7367d5c0f40d2374a"},"title":"题也先帖木儿开府宅壁画山水歌","dynasty":"元代","writer":"赵孟頫","content":"大山崒嵂摩青天，小山平远通云烟。商侯胸中有丘壑，信手落笔分清妍。\n\n阆风玄圃元不远，粲烂金碧流潺湲。参差涧谷楼观起，萦纡石路朱桥连。\n\n松风飕飗响虚阁，棋声剥琢来群仙。渔歌樵唱渺何许，纶巾羽扇清溪边。\n\n高情自有泉石趣，凉意不受尘埃缠。世间书画亦岂少，谁能真赏如公贤。\n\n华堂风日不到处，绝胜绣幕空高悬。举觞酌酒为公寿，眼明对此三千年。\n\n","type":[]}
{"_id":{"$oid":"5b9a19c7367d5c0f40d2374b"},"title":"周颂·闵予小子","dynasty":"先秦","writer":"佚名","content":"闵予小子，遭家不造，嬛嬛在疚。於乎皇考，永世克孝。念兹皇祖，陟降庭止。维予小子，夙夜敬止。于乎皇王，继序思不忘。\n\n","type":["诗经"],"remark":"闵：通“悯”，怜悯，郑笺说是“悼伤之言”。予小子：成王自称。小子，年少。对先祖也可自称“小字”。\n不造：不幸，不善。此指遭周武王之丧。\n嬛（qióng）嬛：同“茕茕”，孤独无所依靠貌。疚：忧伤。\n於（wū）乎：同“呜呼”，表感叹。皇考：指武王。\n永世：终身。克：能。\n兹：此。皇祖：对已故祖父的美称。此指周文王。\n陟（zhì）降：上下，升降。庭：直。止：语气词。\n夙（sù）夜：原意为早夜。此指朝夕，日夜，即天天、时时。敬：谨慎。止：语助词。\n皇王：这里指先代君主，兼指文王、武王。\n序：通“绪”，事业。思：语助词。忘：忘记。\n\n","shangxi":"　　嗣王朝庙，通常是向祖先神灵祷告，表白心迹，祈求保佑，同时也有对臣民的宣导作用。鉴于周成王的特殊境遇，这篇告庙之辞应有特殊的设计。\n\n　　开头三句，将成王的艰难处境如实叙述，和盘托出，并强调其“嬛嬛在疚”，无依无靠。国君需要群臣，嗣王更需要群臣的支持，成王这样年幼的嗣王则尤其需要群臣的全力辅佐。强调成王的孤独无援，于示弱示困示艰难之中，隐含了驱使、鞭策群臣效力嗣王的底蕴，这一点在下面即逐步显示出来。\n\n　　第四句的“皇考”指周武王。武王一生业绩辉煌卓著，诗中却一字不提，只说他“永世克孝”。为人子当尽孝；为人臣则当尽忠，其理一致，为什么不直陈其言呢？盖因在危难、困窘之际寻求援助，明令不如感化，当时周王室群臣均为武王旧臣，点出武王克尽孝道，感化之效即生。\n\n　　第六句的“皇祖”指周文王，而“陟降”一语，当重在“陟”，因为成王嗣位时在朝的文王旧臣，都是文王擢拔的贤能之士，他们在文王去世之后，辅佐武王成就了灭商的伟业，此时又该辅佐成王来继业守成了。\n\n　　周公是经历文、武、成三世的老臣，“自文王在时，旦为子孝，笃仁，异于群子”，又“佐武王，作《牧誓》，破殷”（《史记·鲁周公世家》），一些三世老臣如姜尚等，都长期与他共事，上述对文王、武王赞颂之语，出自他口中，自有非同寻常的号召与约束力量，穆王时太仆正伯冏作《冏命》，所说“昔在文武，聪明齐圣，小大之臣，咸怀忠良”，正可见周公的威严。\n\n　　周公在其子伯禽受封于鲁后曾训戒伯禽要尊贤，说：“我，文王之子，武王之弟，成王之叔父，我于天下亦不贱矣。然我一沐三握发，一饭三吐哺，起以待士，犹恐失天下之贤人。”（《史记·鲁周公世家》）他知道自己的身份“不贱”，当然知道成王的身份更为高贵。成王为文王之孙，武王之子，血统至尊，这也几乎就是他继位时全部的政治资本，周公对此不能不充分地加以利用，以期对文王、武王感恩戴德的群臣对成王也俯首听命。因此“继序”一语出现于《周颂·闵予小子》的末句，绝非偶然，它强调成王继承的是文王、武王开创的大业，而“思不忘”对成王固然是必须兑现的誓言，对于文王、武王的旧臣，则是理所当然应尽的天职。\n\n　　《周颂·闵予小子》隐含着对文王、武王旧臣效忠嗣王的要求，而在这方面，周公又是以身作则、堪称楷模的。他并没有忘记对儿子伯禽的教育与指导，用今天的话说是公私兼顾的，可他的主要精力一直集中于辅佐成王，他的主要政治业绩也在于此。这方面，《诗经》《尚书》中的许多篇章留下了可信的记录，孔子也一再表示对他的尊崇与景仰。周公与成王虽然一为臣一为君，一为辅相一为天子，但是，要了解成王时政事，却往往先要了解周公。《六经》皆史，读此篇亦可窥周初政事之一斑。\n\n","translation":"可怜我这三尺童，新遭父丧真悲痛，孤独无援忧忡忡。先父武王多英明，终身能够孝祖宗。念我先祖兴大业，任贤黜佞国运隆。我今年幼已即位，日夜勤政求成功。先王灵前发誓言，继承遗志铭心胸。\n\n"}
{"_id":{"$oid":"5b9a19c7367d5c0f40d2374c"},"title":"使君重过山楼分赋得空字","dynasty":"明代","writer":"李攀龙","content":"使君千骑入从东，此日登临作赋雄。树杪平湖元在地，檐前叠嶂半浮空。\n\n烟霞色借双轓动，牛斗光摇一剑通。自入鹿门常谢客，谁能浊酒过庞公。\n\n","type":[]}
{"_id":{"$oid":"5b9a19c7367d5c0f40d2374d"},"title":"寄许玉林","dynasty":"明代","writer":"杨慎","content":"吾怜许玉林，道气夙龄深。悬车未华发，解佩晏清襟。\n\n山水归与兴，琴樽静者心。紫芳行可觌，丹灶拟同寻。\n\n","type":[]}
{"_id":{"$oid":"5b9a19c7367d5c0f40d2374e"},"title":"江月图","dynasty":"宋代","writer":"林之奇","content":"冥冥一月轻，不知水与天。\n独於颢气中，仰见素璧圆。\n超然狂道士，起视清夜阑。\n自拈白玉笛，吹此江月寒。\n想当万籁息，逸响流空烟。\n我来江海来，形留意先还。\n何当买渔篷，追此水墨仙。","type":[]}
{"_id":{"$oid":"5b9a19c8367d5c0f40d2374f"},"title":"偶兴 其二","dynasty":"宋代","writer":"韩淲","content":"胶胶扰扰复悠悠，多少迷情不掉头。利者笑名名笑利，日前身后欲何谋。\n\n","type":[]}
{"_id":{"$oid":"5b9a19c8367d5c0f40d23750"},"title":"挽内阁吕逢原学士","dynasty":"明代","writer":"韩雍","content":"赞化调元未尽才，哭亲声里动悲哀。九重深悼宣公逝，四海空期圣相来。\n\n华国有文藏玉署，捧天无梦起芸台。不堪泪眼频南望，几见红云掩上台。\n\n","type":[]}
{"_id":{"$oid":"5b9a19c8367d5c0f40d23751"},"title":"送徐都阃归宜兴","dynasty":"明代","writer":"顾清","content":"五色春衫拂地垂，东门高宴驻旌麾。旧来仲郢人知少，欲去玄成马上迟。\n\n红叶巧当官路坠，白云长傍禁垣移。鲤庭桃李春阴在，却愧杨生后赋诗。\n\n","type":[]}
{"_id":{"$oid":"5b9a19c8367d5c0f40d23752"},"title":"仲兄生日家大人作诗恭次元韵","dynasty":"宋代","writer":"孙应时","content":"恭承弧矢射芳晨，三纪风光又一春。深喜团圞娱父母，何当合沓燕宾亲。\n\n百年好共成门户，千万宁忧欠宅邻。满酌期兄增壮志，相携平步上星辰。\n\n","type":[]}
{"_id":{"$oid":"5b9a19c8367d5c0f40d23753"},"title":"冬日谩成和郑希大八首 其一","dynasty":"明代","writer":"黄衷","content":"旭日晞玄发，名山秘硕肤。病鸱乘鬼气，凉月向人呼。\n\n达命还当合，长城正背孤。问予行住性，朝莫树头乌。\n\n","type":[]}
{"_id":{"$oid":"5b9a19c9367d5c0f40d23754"},"title":"高士咏 其四十五 庞德公","dynasty":"唐代","writer":"吴筠","content":"庞公栖鹿门，绝迹远城市。超然风尘外，自得丘壑美。\n\n耕凿勤厥躬，耘锄课妻子。保兹永无患，轩冕何足纪。\n\n","type":[]}
{"_id":{"$oid":"5b9a19c9367d5c0f40d23755"},"title":"题多稼轩","dynasty":"清代","writer":"弘历","content":"轩名多稼久留贻，结构年深稍葺治。栋宇从新适可耳，仓箱有庆恰逢之。\n\n应缘重穑天心示，益凛知艰圣训垂。宁即一园将一省，绥丰九㝢永祈斯。\n\n","type":[]}
{"_id":{"$oid":"5b9a19c9367d5c0f40d23756"},"title":"章江忆故园四首 其二","dynasty":"明代","writer":"苏升","content":"亦有渔人出钓矶，江鱼得似海鱼肥。无端忽作张郎想，不到秋风也忆归。\n\n","type":[]}
{"_id":{"$oid":"5b9a19c9367d5c0f40d23757"},"title":"黄鹤洞仙","dynasty":"元代","writer":"王哲","content":"有个害风儿，海上寻良价。只为心头忒紧图，意马隘。\n\n惹出浑身疥。\n\n款款细搜求，日月年时赛。遂得中央四宝珠，禄马快。\n\n走入关西界。\n\n","type":[]}
{"_id":{"$oid":"5b9a19c9367d5c0f40d23758"},"title":"看海南人过年","dynasty":"当代","writer":"陈振家","content":"纳新送旧各张罗，或杀阉鸡或大鹅。香饭能供诸路客，美醪可醉百颜酡。\n\n鲜衣贺岁妆儿女，爆竹迎春积笸箩。坐守元辰交正点，看谁燃放炮声多。\n\n","type":[]}
{"_id":{"$oid":"5b9a19c9367d5c0f40d23759"},"title":"从军行八首 其一","dynasty":"明代","writer":"王世贞","content":"蹋臂归来六博场，城中白羽募征羌。相逢试解吴钩看，已是金河万里霜。\n\n","type":[]}
{"_id":{"$oid":"5b9a19c9367d5c0f40d2375a"},"title":"寄谢无逸","dynasty":"宋代","writer":"汪革","content":"问讯江南谢康乐，溪堂春木想扶疏。高谈何日看挥麈，安步从来可当车。\n\n但得丹霞访庞老，何须狗监荐相如。新年更励于陵节，妻子同锄五亩蔬。\n\n","type":[]}
{"_id":{"$oid":"5b9a19c9367d5c0f40d2375b"},"title":"阳羡寒辞和张椒卿六首 其四","dynasty":"清代","writer":"孙原湘","content":"解画开元桂叶蛾，能酬主簿定情歌。寻常一朵红兰影，已胜粗桃俗李多。\n\n","type":[]}
{"_id":{"$oid":"5b9a19c9367d5c0f40d2375c"},"title":"明发鸭步","dynasty":"宋代","writer":"杨万里","content":"雨岁春船各一时，今年船快去年迟。\n青山面目何曾改，清晓看来别样奇。","type":[]}
{"_id":{"$oid":"5b9a19c9367d5c0f40d2375d"},"title":"苏台竹枝词 一十首","dynasty":"元代","writer":"杨维桢","content":"馆娃宫中麋鹿游，西施去泛五湖舟。\n香魂玉骨归何处，不及贞娘葬虎丘。","type":[]}
{"_id":{"$oid":"5b9a19ca367d5c0f40d2375e"},"title":"马山杂咏三十韵 其一","dynasty":"明代","writer":"成鹫","content":"来牛去马任西东，云月溪山各异同。莲社久虚清论地，槐花多笑白头翁。\n\n前窗破梦三更雨，隔案翻书六月风。群动自喧吾自寂，时人休道是顽空。\n\n","type":[]}
{"_id":{"$oid":"5b9a19ca367d5c0f40d2375f"},"title":"夜静","dynasty":"清代","writer":"胤禛","content":"星汉斜临避暑宫，石栏干曲绿阴笼。风回岩畔泉声咽，夜静人闲月镜空。\n\n绕砌兰薰香馥郁，满壶冰洁玉玲珑。隔帘漏断天如洗，新句吟成一枕中。\n\n","type":[]}
{"_id":{"$oid":"5b9a19ca367d5c0f40d23760"},"title":"谢江东耿漕曼老寄书并与沈侍郎唱和诗谢诒书","dynasty":"宋代","writer":"杨万里","content":"碧落侍郎金作句，瀛州学士玉为章。\n两公唱和君知麽，个是安期却老方。","type":[]}
{"_id":{"$oid":"5b9a19ca367d5c0f40d23761"},"title":"大隐楼为妹夫罗宗信赋","dynasty":"元代","writer":"周巽","content":"卜居栖迹在城南，朝市纷纭不肯谈。树下鹤归唯见一，花前凤舞自成三。\n\n窗含远岫明如玉，槛俯长江秀似蓝。身在耆英图画里，酡颜日日带春酣。\n\n","type":[]}
{"_id":{"$oid":"5b9a19ca367d5c0f40d23762"},"title":"醉石次韵","dynasty":"明代","writer":"邵宝","content":"太湖之南多秀峰，湖船偶载过莲蓉。何当移至三峰下，参我千年双古松。\n\n","type":[]}
{"_id":{"$oid":"5b9a19ca367d5c0f40d23763"},"title":"人情吟","dynasty":"宋代","writer":"邵雍","content":"人达人情，无寡无广。\n天下之事，如指诸掌。","type":[]}
{"_id":{"$oid":"5b9a19ca367d5c0f40d23764"},"title":"东屯溪山之胜似吾家左原","dynasty":"宋代","writer":"王十朋","content":"东屯别是一山川，水秀山青似左原。我待还家筑茅屋，作诗招取少陵魂。\n\n","type":[]}
{"_id":{"$oid":"5b9a19cb367d5c0f40d23765"},"title":"昭君怨","dynasty":"南北朝","writer":"刘氏（王淑英妻）","content":"一生竟何定，万事良难保。丹青失旧仪，匣玉成秋草。\n\n相接辞关泪，至今犹未燥。汉使汝南还，殷勤为人道。\n\n","type":[]}
{"_id":{"$oid":"5b9a19cb367d5c0f40d23766"},"title":"论邻人","dynasty":"宋代","writer":"陆游","content":"邻曲有米当共舂，何至一旦不相容？为善何尝分士农，尧民皆当变时雍。","type":[]}
{"_id":{"$oid":"5b9a19cb367d5c0f40d23767"},"title":"军中行","dynasty":"宋代","writer":"陈宗傅","content":"胡马出幽燕，风尘起北陬。\n天兵偶不利，王气黯然收。\n六龙守沙漠，谁复为报仇。\n耿耿孤臣衷，长怀麦秀忧。\n回首望京阙，血泪相和流。\n安得众猛士，尽如穰苴俦。\n戳力共厮分，枭取可汗头。\n扫清犬羊群，釐复旧神州。\n奇功勒燕石，芳名播千秋。","type":[]}
{"_id":{"$oid":"5b9a19cc367d5c0f40d23768"},"title":"客自邵武来言王野使君平寇 其二","dynasty":"宋代","writer":"戴复古","content":"太守自监军，片胆大如身。立马斩数贼，犒军捐万缗。\n\n威行千里外，手活一城民。孰谓书生怯，书生中有人。\n\n","type":[]}
{"_id":{"$oid":"5b9a19cc367d5c0f40d23769"},"title":"觉报长老道谌写予兄弟真求赞次七兄韵","dynasty":"宋代","writer":"周必大","content":"身凡心圣古卢能，未着袈裟已是僧。\n冷暖自知师莫问，但看老色几分增。","type":[]}
{"_id":{"$oid":"5b9a19cc367d5c0f40d2376a"},"title":"感春十三首 其一","dynasty":"宋代","writer":"张耒","content":"春郊草木明，秀色如可揽。雨馀尘埃少，信马不知远。\n\n黄乱高柳轻，绿铺新麦短。南山逼人来，涨洛清漫漫。\n\n人家寒食近，桃李暖将绽。年丰妇子乐，日出牛羊散。\n\n携酒莫辞贫，东风花欲烂。\n\n","type":[]}
{"_id":{"$oid":"5b9a19cc367d5c0f40d2376b"},"title":"鹊桥仙十四首 其七","dynasty":"当代","writer":"添雪斋","content":"于无情处，吾无忧矣，俗世因何再返？五湖秋梦未如前，只看那、云舒又卷。\n\n观之往昔，知之来日，纵有清心也远。千年残月不堪眠，却照向、西风庭院。\n\n","type":[]}
{"_id":{"$oid":"5b9a19cc367d5c0f40d2376c"},"title":"送吕宪帅维扬","dynasty":"宋代","writer":"喻良能","content":"读我宋实录，元丰治明昌。\n五年九月中，上特开天章。\n从容谓辅臣，边民疲可伤。\n吕独为腾言，他人终未尝。\n已乃命正献，由定帅维扬。\n学士加大称，庸以示宠光。\n移镇未去久，趣归总台纲。\n尔来九十年，谁其踵遗芳。\n我公嫡孙行，祖烈蔚载扬。\n持节古闽粤，摄事今福唐。\n仁风杂和气，盎盎如春阳。\n甿谣玉律响，圜扉春草长。\n英声飞九重，御屏书益详。\n广陵大都会，经理须才良。\n拥麾往镇之，非公廪谁当。\n延阁升宝书，恩纶湛洋洋。\n左符分淮海，西顾宽岩廊。\n想见入境初，快睹争星凰。\n折冲向樽俎，宣威谢金汤。\n行看有锋召，衮衣侍虞皇。\n贱子一何幸，窃庇逾两霜。\n误蒙剡荐牍，名彻凝旒傍。\n受恩未知报，肝胆徒激昂。\n唯祈转洪钧，复立弟子行。","type":[]}
{"_id":{"$oid":"5b9a19cc367d5c0f40d2376d"},"title":"松石台","dynasty":"唐代","writer":"潘纬","content":"倚松踞磐石，无伴坐亦好。\n不信石无尘，松风与洒扫。","type":[]}
{"_id":{"$oid":"5b9a19cc367d5c0f40d2376e"},"title":"水龙吟·人生何必求名","dynasty":"宋代","writer":"萧元之","content":"人生何必求名，身闲便是名高处。卧云衣袂，何因自染，修涂尘土。世路羊肠，人情狙赋，翻云覆雨。把从前旧梦，倚阑重省，休更错、添笺注。况是吾庐江上，也抵得、封侯千户。高眠闲听，邻舟渔唱，倚阑农语。休望当年，溪边俱载，隆中三顾。怕群鸥微觉，见人欲起，背人飞去。","type":[]}
{"_id":{"$oid":"5b9a19cc367d5c0f40d2376f"},"title":"书隐","dynasty":"明代","writer":"梁兰","content":"深居罕尘杂，经史纷前陈。至道邈难闻，先民有遗言。\n\n贱贫素其行，贵富良在天。掩帙起长叹，逍遥盼庭前。\n\n以兹寡外慕，形役奚由牵。昭代等唐虞，宵衣亟徵贤。\n\n及时策芳名，讵云甘自捐。\n\n","type":[]}
{"_id":{"$oid":"5b9a19cc367d5c0f40d23770"},"title":"晚春郊外七首 其七","dynasty":"明代","writer":"李昌祺","content":"笔砚图书且暂停，寻芳聊傍水边行。禁烟巷陌偏伤雨，修禊天时不厌晴。\n\n堤柳折来怜色嫩，野棠开处爱香清。南朝旧日歌钟地，烟草萋迷晚照明。\n\n","type":[]}
{"_id":{"$oid":"5b9a19cc367d5c0f40d23771"},"title":"自杨厍夜归华墅","dynasty":"清代","writer":"陆祖瀛","content":"西山日落已无痕，露湿罗衫渐减温。历碌驹轮走清夜，零星萤火照黄昏。\n\n月明松径僧归寺，云护溪林犬吠村。入室挑灯咸问讯，渔人空说武陵源。\n\n","type":[]}
{"_id":{"$oid":"5b9a19cd367d5c0f40d23772"},"title":"菊花 其十一","dynasty":"清代","writer":"黄毓祺","content":"平远荒寒木叶稀，秋容不战自然肥。忽惊身在芦花岸，耳畔萧萧有雁飞。\n\n","type":[]}
{"_id":{"$oid":"5b9a19cd367d5c0f40d23773"},"title":"双双燕·咏燕","dynasty":"宋代","writer":"史达祖","content":"过春社了，度帘幕中间，去年尘冷。差池欲住，试入旧巢相并。还相雕梁藻井。又软语、商量不定。飘然快拂花梢，翠尾分开红影。 \n芳径。芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳。便忘了、天涯芳信。愁损翠黛双蛾，日日画阑独凭。","type":["宋词三百首","婉约","咏物","写鸟"],"remark":"春社：古代春天的社日，以祭祀土神。在立春后第五个戊日。\n度：穿过。帘幕：古时富贵人家多张挂于院宇。\n差（cī）池：燕子飞行时，有先有后，尾翼舒张貌。《诗经· 邶风·燕燕》：“燕燕于飞，差池其羽。”\n相（xiàng）：端看、仔细看。雕梁：雕有或绘有图案的屋梁。藻井：用彩色图案装饰的天花板，形状似井栏，故称藻井。\n软语：燕子的呢喃声。\n翠尾：翠色的燕尾。红影：花影。\n芳径：长着花草的小径。\n芹泥：水边长芹草的泥土。\n红楼：富贵人家所居处。\n柳昏花暝（míng）：柳色昏暗，花影迷蒙。暝：天色昏暗貌。\n栖香：栖息得很香甜，睡得很好。\n天涯芳信：给闺中人传递从远方带来的书信。古有双燕传书之说。\n翠黛双峨：指闺中少妇。黛蛾：螺子黛，乃女子涂眉之颜料，其色青黑，或以代眉毛。眉细如蛾须，乃谓蛾眉。更有以眉代指美人者。\n画阑：雕花的栏杆。凭：倚靠。\n\n","shangxi":"　　燕子是古诗词中常用的意象，诗如杜甫，词如晏殊等，然古典诗词中全篇咏燕的妙词，则要首推史达祖的这首《双双燕》了。\n\n　　这首词对燕子的描写是极为精彩的。通篇不出“燕”字，而句句写燕，极妍尽态，神形毕肖。而又不觉繁复。“过春社了”，“春社”在春分前后，正是春暖花开的季节，相传燕子这时候由南方北归，词人只点明节候，让读者自然联想到燕子归来了。此处妙在暗示，有未雨绸缪的朦胧，既节省了文字，又使诗意含蓄蕴藉，调动读者的想象力。“度帘幕中间”，进一步暗示燕子的回归。“去年尘冷”暗示出是旧燕重归及新变化。在大自然一派美好春光里，北归的燕子飞入旧家帘幕，红楼华屋、雕梁藻井依旧，所不同的，空屋无人，满目尘封，不免使燕子感到有些冷落凄情。\n\n　　“差池欲住”四句，写双燕欲住而又犹豫的情景。由于燕子离开旧巢有些日子了，“去年尘冷”，好像有些变化，所以要先在帘幕之间“穿”来“度”去，仔细看一看似曾相识的环境。燕子毕竟恋旧巢，于是“差池欲住，试入旧巢相并”。因“欲住”而“试入”，犹豫未决，所以还把“雕梁藻井”仔细相视一番，又“软语商量不定”。小小情事，写得细腻而曲折，像一对小两口居家度日，颇有情趣。沈际飞评这几句词说：“‘欲’字、‘试’字、‘还’字、‘又’字入妙。”（《草堂诗馀正集》）妙就妙在这四个虚字一层又一层地把双燕的心理感情变化栩栩如生地传达出来。\n\n　　“软语商量不定”，形容燕语呢喃，传神入妙。“商量不定”，写出了双燕你一句、我一句，亲昵商量的情状。“软语”，其声音之轻细柔和、温情脉脉形象生动，把双燕描绘得就像一对充满柔情密意的情侣。人们常用燕子双栖，比喻夫妻，这种描写是很切合燕侣的特点的。恐正是从诗词的妙写中得到的启发吧！果然，“商量”的结果，这对燕侣决定在这里定居下来了。于是，它们“飘然快拂花销，翠尾分开红影”，在美好的春光中开始了繁忙紧张快活的新生活。\n\n　　“芳径，芹泥雨润”，紫燕常用芹泥来筑巢，正因为这里风调雨顺，芹泥也特别润湿，真是安家立业的好地方啊，燕子得其所哉，双双从天空中直冲下来，贴近地面飞着，你追我赶，好像比赛着谁飞得更轻盈漂亮。广阔丰饶的北方又远不止芹泥好，这里花啊柳啊，样样都好，风景是观赏不完的。燕子陶醉了，到处飞游观光，一直玩到天黑了才飞回来。\n\n　　“红楼归晚，看足柳昏花暝”，春光多美，而它们的生活又多么快乐、自由、美满。傍晚归来，双栖双息，其乐无穷。可是，这一高兴啊，“便忘了、天涯芳信”。在双燕回归前，一位天涯游子曾托它俩给家人捎一封书信回来，它们全给忘记了！这天外飞来的一笔，出人意料。随着这一转折，便出现了红楼思妇倚栏眺望的画面：“愁损翠黛双蛾，日日画栏独凭”。由于双燕的玩忽害得受书人愁损盼望。\n\n　　这结尾两句，似乎离开了通篇所咏的燕子，转而去写红楼思妇了。看似离题，其实不然，这正是词人匠心独到之处。试想词人为什么花了那么多的笔墨，描写燕子徘徊旧巢，欲住还休？对燕子来说，是有感于“去年尘冷”的新变化，实际上这是暗示人去境清，深闺寂寥的人事变化，只是一直没有道破。到了最后，将意思推开一层，融入闺情更有馀韵。\n\n　　原来词人描写这双双燕，是意在言先地放在红楼清冷、思妇伤春的环境中来写的，他是用双双燕子形影不离的美满生活，暗暗与思妇“画栏独凭”的寂寞生活相对照；接着他又极写双双燕子尽情游赏大自然的美好风光，暗暗与思妇“愁损翠黛双蛾”的命运相对照。显然，作者对燕子那种自由、愉快、美满的生活的描写，是隐含着某种人生的感慨与寄托的。这种写法，打破宋词题材结构以写人为主体的常规，而以写燕为主，写人为宾；写红楼思妇的愁苦，只是为了反衬双燕的美满生活，给人以耳目一新之感。读者自会从燕的幸福想到人的悲剧，不过作者有意留给读者自己去体会罢了。这种写法，因多一层曲折而饶有韵味，因而能更含蓄更深沉地反映人生，煞是别出心裁。但写燕子与人的对照互喻又粘连相接，不即不离，确是咏燕词的绝境。\n\n　　作为一首咏物词，《双双燕》获得了前人最高的评价。王士祯说：“咏物至此，人巧极天工错矣！”（《花草蒙拾》）这首词成功地刻画了燕子双栖双宿恩爱羡人的优美形象，把燕子拟人化的同时，描写它们的动态与神情，又处处力求符合燕子的特征，达到了形神俱似的地步，真的把燕子写活了。例如同是写燕子飞翔，就有几种不同姿态。“飘然快拂花梢，翠尾分开红影”，是写燕子在飞行中捕捉昆虫、从花木枝头一掠而过的情状。“飘然”，既写出燕子的轻，但又不是在空中漫无目的地悠然飞翔，而是在捕食，所以又说“快拂花销”。正因为燕子飞行轻捷，体形又小，飞起来那翠尾像一把张开的剪刀掠过“花梢”，就好似“分开红影”了。“爱贴地争飞”，是燕子又一种特有的飞翔姿态，天阴欲雨时，燕子飞得很低。由此可见词人对燕子观察异常细腻，用词非常精刻。词中写燕子衔泥筑巢的习性，写软语呢喃的声音，也无一不肖。“帘幕”、“雕梁藻井”、“芳径”、“芹泥雨润”等等，也都是诗词中常见的描写燕子的常典。“差池欲住”，“差池”二字本出《诗经·邶风·燕燕》：“燕燕于飞，差池其羽。”“芹泥雨润”，“芹泥”出杜甫《徐步》诗：“芹泥随燕嘴”。“便忘了天涯芳信”则是化用南朝梁代江淹《杂体诗·拟李都尉从军》“而我在万里，结发不相见；袖中有短愿寄双飞燕”诗意，反从双燕忘了寄书一面来写。\n\n　　这首词刻划双燕，有环奇警迈之长，不愧为咏物词之上品。至于求更深的托喻，则是没有的，有的论者认为，“红楼归晚”四句，有弦外之音隐喻韩侂胄之事，虽可备一说，但总不免穿凿太深，反而损害了这首词深广细致的韵致。\n\n","translation":"春社日刚刚过去，你们就在楼阁的帘幕中间穿飞，屋梁上落满了旧年的灰尘，冷冷清清。分开羽翼想停下来，再试着钻进旧巢双栖并宿。好奇地张望雕梁藻井，又呢喃软语商量个不停。倏然间飘然而起掠过花梢，如剪的翠尾划开了红色花影。\n芳香弥漫小径间，春雨将芹泥融融浸润。喜欢贴地争飞，好像要比比谁更俊俏轻盈。回到红楼时天色已晚，看够了昏暝中的柳枝花影。但只顾自己在巢安稳栖息，却忘了稍回天涯游子的书信。这可愁坏了闺中憔悴佳人，望穿双眼天天画栏独凭。\n\n"}
{"_id":{"$oid":"5b9a19cd367d5c0f40d23774"},"title":"次韵江南感事","dynasty":"宋代","writer":"苏颂","content":"京洛倦游后，江南感慨多。\n壮怀伤岁月，醉眼小山河。\n无路通谈说，穷年谩揣摩。\n知音如有遇，终采击辕歌。","type":[]}
{"_id":{"$oid":"5b9a19cd367d5c0f40d23775"},"title":"游赤松宫二首 其一","dynasty":"元代","writer":"叶颙","content":"杖履策天风，桃源路万重。草藏羊化石，云护鹤巢松。\n\n药化留丹井，莲开老翠峰。初平与初起，吾亦愿相从。\n\n","type":[]}
{"_id":{"$oid":"5b9a19cd367d5c0f40d23776"},"title":"谢氏祖孙创澧阳桥","dynasty":"元代","writer":"陈旅","content":"涔阳极目云气昏，冲风扬波鼍窟翻。湘妃抱琴望虞舜，日暮江竹多啼痕。\n\n木兰为舟不可渡，谁幻层渊作平路。天横夜静牛渚长，海市朝晴蜃楼吐。\n\n祖孙移山山可移，昔人不信今见之。千年犹有召伯埭，白面聚敛嗟何为。\n\n","type":[]}
{"_id":{"$oid":"5b9a19cd367d5c0f40d23777"},"title":"春夜","dynasty":"当代","writer":"余菊庵","content":"卧听窗前飒飒风，怯寒衾薄过头蒙。宵深小阁四邻静，短梦惊回细雨中。\n\n","type":[]}
{"_id":{"$oid":"5b9a19cd367d5c0f40d23778"},"title":"西溪冬夜","dynasty":"宋代","writer":"曾协","content":"并埋松柏与云齐，月夜青山一望低。\n山鸟不惊人迹绝，步随流水到前溪。","type":[]}
{"_id":{"$oid":"5b9a19ce367d5c0f40d23779"},"title":"送钱子虚抚干往洪州赴新任二首 其一","dynasty":"宋代","writer":"吕本中","content":"君不求时用，居然如病夫。经过阅岁月，相伴走江湖。\n\n白玉终无玷，寒松保不枯。同官多胜士，总为致区区。\n\n","type":[]}
{"_id":{"$oid":"5b9a19ce367d5c0f40d2377a"},"title":"送张师道","dynasty":"宋代","writer":"俞德邻","content":"七闽幕府藉词臣，一笑平反草木春。制下九重新涣汗，胸蟠千古旧经纶。\n\n生平耻不为伊傅，夜半何烦问鬼神。无限焦枯待霖雨，好将斯道觉斯民。\n\n","type":[]}
{"_id":{"$oid":"5b9a19ce367d5c0f40d2377b"},"title":"古耶道中有怀","dynasty":"明代","writer":"陈宪章","content":"翠烟浮垅麦初齐，社树青青独鸟啼。\n何处相思不相见，木绵花下水门西。","type":[]}
{"_id":{"$oid":"5b9a19cf367d5c0f40d2377c"},"title":"太平瑞圣花","dynasty":"宋代","writer":"范成大","content":"雪外扪参岭，烟中濯锦洲。\n密攒文杏蕊，高结彩云球。\n百世嘉名重，三登瑞气浮。\n挽春同住夏，看到火西流。","type":[]}
{"_id":{"$oid":"5b9a19cf367d5c0f40d2377d"},"title":"赠林赞虞侍郎","dynasty":"清代","writer":"郑孝胥","content":"我朝二百年，未尝用闽士。闽人入军机，有之自公始。\n\n公虽负清望，峭直素难比。特擢由圣明，此外更何恃。\n\n孤立固甚危，诡随亦吾耻。愿先收人心，以此立宗旨。\n\n用人与行政，切忌犯不韪。但令识轻重，缓急差可倚。\n\n亦莫太矫激，徐徐布条理。朋党兆已萌，勿使祸再起。\n\n时艰至此极，任重宁足喜。连宵语月下，含意深无底。\n\n惟将忧国涕，珍重付江水。\n\n","type":[]}
{"_id":{"$oid":"5b9a19cf367d5c0f40d2377e"},"title":"奉陪郑驸马韦曲二首 其二","dynasty":"唐代","writer":"杜甫","content":"野寺垂杨里，春畦乱水间。美花多映竹，好鸟不归山。\n\n城郭终何事，风尘岂驻颜。谁能共公子，薄暮欲俱还。\n\n","type":[]}
{"_id":{"$oid":"5b9a19cf367d5c0f40d2377f"},"title":"白云峰","dynasty":"宋代","writer":"杨蟠","content":"万顷田间雨，多从顶上生。\n野人犹不足，常拟凿为平。","type":[]}
{"_id":{"$oid":"5b9a19cf367d5c0f40d23780"},"title":"西江月","dynasty":"宋代","writer":"王千秋","content":"璀璨雕笼洒笔，联翩荐鹗飞书。翻阶红药试妆梳。管取不言温树。 \n 容我一杯为寿，看君九万鹏图。髻鬟人小串珠玑。岁岁绿窗朱户。","type":[]}
{"_id":{"$oid":"5b9a19cf367d5c0f40d23781"},"title":"用韵答樗庵老兄兰室乡友二首 其二","dynasty":"明代","writer":"黄淮","content":"兰室生春万绿铺，乘閒相过每携壶。拔茅已喜曾连茹，失足殊怜久噬肤。\n\n爱子美如青玉案，嗟予老似白头乌。升沈此去应难定，莫使平生志愿孤。\n\n","type":[]}
{"_id":{"$oid":"5b9a19cf367d5c0f40d23782"},"title":"天长道中","dynasty":"宋代","writer":"孔平仲","content":"柔桑满野麦成川，晴色连陂雨在田。顾影寂寥谁与语，据鞍閒暇不妨眠。\n\n尘劳可厌非今日，老大无堪异昔年。此去聊为上都客，行当货马觅归船。\n\n","type":[]}
{"_id":{"$oid":"5b9a19cf367d5c0f40d23783"},"title":"洛阳诗帖 其二","dynasty":"宋代","writer":"蔡襄","content":"洛阳风景实堪珍，到此经今三纪春。无限欢娱荣乐事，一时回施少年人。\n\n","type":[]}
{"_id":{"$oid":"5b9a19cf367d5c0f40d23784"},"title":"晓过淮阴","dynasty":"明代","writer":"张羽","content":"军城铁锁晓开关，使节星驰未敢闲。\n淮水东流应到海，瓜洲北去少逢山。\n行人欲断寒烟外，远烧时明乱苇间。\n却忆帝城风物盛，礼成须及上春还。","type":[]}
{"_id":{"$oid":"5b9a19cf367d5c0f40d23785"},"title":"鬲溪梅令 题林岳威梅边读易图","dynasty":"清代","writer":"杨玉衔","content":"天机三十六宫春。幻梨云。香浸一尊，波绿欲生鳞。\n\n微吟醒醉魂。\n\n玉梅骨干雪精神。个中人。恍惚翠禽，声里唤真真。\n\n天花黏著身。\n\n","type":[]}
{"_id":{"$oid":"5b9a19d0367d5c0f40d23786"},"title":"都督王公阅兵海上歌 其七","dynasty":"明代","writer":"李云龙","content":"雨过连营月满篷，一声清啸倚秋风。惊波不动江如练，东望扶桑欲挂弓。\n\n","type":[]}
{"_id":{"$oid":"5b9a19d0367d5c0f40d23787"},"title":"答陈舜俞推官惠诗求全瓦古砚","dynasty":"宋代","writer":"韩琦","content":"邺宫废瓦埋荒草，取之为砚成坚好。求者如麻几百年，宜乎今日难搜讨。\n\n吾邦匠巧世其业，能辨环奇幼而老。随材就器固不遗，大则梁栋细棼橑。\n\n必须完者始称珍，何殊巨海寻三岛。荆人之璧尚有瑕，夏后之璜岂无考。\n\n况乎此物出坏陶，千耕万斸常翻搅。吾今所得不专全，秘若英瑶藉文缫。\n\n君诗苦择未如意，持赠只虞咍绝倒。君不见镇圭尺二瑁四寸，大小虽异皆君宝。\n\n","type":[]}
{"_id":{"$oid":"5b9a19d0367d5c0f40d23788"},"title":"游岘山次韵三首 其二","dynasty":"宋代","writer":"陈与义","content":"高人买山隐，百万犹恨少。客儿最省事，有屐一生了。\n\n东庄良不遥，十里望缥缈。萦纡并麦垄，翠浪四山绕。\n\n先生滞鹿车，去程通凤沼。暂来山泉上，思与飞云杳。\n\n云北接云南，一径绝纷扰。竹林怀风雨，目断极窈窈。\n\n从来无世尘，相对真不挠。龙儿争地出，头角已表表。\n\n先生嘱支郎，勿使斤斧夭。终当乞一杖，险路扶吾老。\n\n","type":[]}
{"_id":{"$oid":"5b9a19d0367d5c0f40d23789"},"title":"早春阁下寓直萧九舍人亦直内署因寄书怀四韵","dynasty":"唐代","writer":"杜牧","content":"御水初消冻，宫花尚怯寒。\n千峰横紫翠，双阙凭栏干。\n玉漏轻风顺，金茎淡日残。\n王乔在何处，清汉正骖鸾。","type":[]}
{"_id":{"$oid":"5b9a19d0367d5c0f40d2378a"},"title":"歙砚","dynasty":"宋代","writer":"林敏修","content":"瑟瑟方池雾縠纹，麝烟初散墨花春。晴窗昼静桐阴转，笔下云生字入神。\n\n","type":[]}
{"_id":{"$oid":"5b9a19d0367d5c0f40d2378b"},"title":"渔家傲（赠鼎湖官妓）","dynasty":"宋代","writer":"李石","content":"西去征鸿东去水。几重别恨千山里。梦绕绿窗书半纸。何处是。桃花溪畔人千里。 \n 瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。","type":[]}
{"_id":{"$oid":"5b9a19d0367d5c0f40d2378c"},"title":"和唐寿隆上元五首 其四","dynasty":"宋代","writer":"胡寅","content":"山褰云色暗阳台，俄复晨曦万里开。行雨忽随新梦断，春风还似故人来。\n\n精神总属陶潜柳，燮理须归傅说梅。已共此邦同乐岁，更须躬稼辟田莱。\n\n","type":[]}
{"_id":{"$oid":"5b9a19d1367d5c0f40d2378d"},"title":"即席分赋得卖花声","dynasty":"清代","writer":"黄景仁","content":"摘向筠篮露未收，唤来深巷去还留。一堤杏雨寒初减，万枕梨云梦忽流。\n\n临镜不妨来更早，惜花无奈听成愁。怜他齿颊生香处，不在枝头在担头。\n\n","type":[]}
{"_id":{"$oid":"5b9a19d1367d5c0f40d2378e"},"title":"赋未见君子忧心靡乐八韵寄李载","dynasty":"宋代","writer":"黄庭坚","content":"古人有成言，岁暮于吾子。\n斧挥郢人鼻，琴即锺期耳。\n新诗凌建安，高论到正始。\n徒言参隔辰，未负石投水。","type":[]}
{"_id":{"$oid":"5b9a19d1367d5c0f40d2378f"},"title":"宿福泉寺书与𥢗上人","dynasty":"明代","writer":"陈煇","content":"蜀僧出世在空门，心迹超然离垢氛。欲问安禅最幽处，一潭秋月半山云。\n\n","type":[]}
{"_id":{"$oid":"5b9a19d2367d5c0f40d23790"},"title":"李封君兄弟承恩图","dynasty":"明代","writer":"卢龙云","content":"余视世间人，岂无兄及弟。荣瘁间同根，具迩殊廉陛。\n\n式好任埙篪，名实不堪礼。宦达即齐名，参商逐旅邸。\n\n闽海多贤豪，二老表林皋。诗书敦夙尚，水石美游遨。\n\n友爱念弥笃，乡闾慕转高。辞荣乐丘贲，家声起誉髦。\n\n令德宜寿岂，锦衣炫庭綵。同时荷紫纶，皇恩深若海。\n\n锡服相辉鲜，素澹元无改。雏驹总凤龙，移忠未休怠。\n\n粤徼已澄清，屏翰出江城。观风过海岱，齐鲁遍诸生。\n\n风雨对床夜，池塘梦草情。教仕迭跻膴，黄发逮三旌。\n\n","type":[]}
{"_id":{"$oid":"5b9a19d2367d5c0f40d23791"},"title":"酬薛员外谊见戏一首","dynasty":"唐代","writer":"皎然","content":"方知正始作，丽掩碧云诗。文彩盈怀袖，风规发咏思。 \n 遗弓逢大敌，摩垒怯偏师。频有移书让，多惭系组迟。 \n 浅才迂且拙，虚誉喜还疑。犹倚披沙鉴，长歌向子期。","type":[]}
{"_id":{"$oid":"5b9a19d2367d5c0f40d23792"},"title":"就藏上人乞花木栽草堂前戏效少陵体 其四","dynasty":"清代","writer":"李锴","content":"海棠更倚断坪西，带雨凌风一向低。莫止留连众香国，也应点染浣花溪。\n\n","type":[]}
{"_id":{"$oid":"5b9a19d2367d5c0f40d23793"},"title":"戊辰长安感述七首 其六","dynasty":"明代","writer":"黎遂球","content":"燕市谁言侠烈多，绿杨桥畔只鸣珂。曾闻莽室群称颂，不见屠门醉和歌。\n\n所赖腐儒能赴鼎，即看神武立还阿。伤心莫叹先朝事，寂寂寒蝉意为何。\n\n","type":[]}
{"_id":{"$oid":"5b9a19d2367d5c0f40d23794"},"title":"隆兴书堂自警三十五首","dynasty":"宋代","writer":"陈淳","content":"今日一念差，不即伐以柯。\n明日又重生，心熟将如何。","type":[]}
{"_id":{"$oid":"5b9a19d2367d5c0f40d23795"},"title":"诗勉及门赴海棠之约","dynasty":"宋代","writer":"吴芾","content":"君与吾游积有年，未曾同醉海棠前。\n如今君乃先春到，似赴花朝岂偶然。\n已是诗中参造化，何妨花里见神仙。\n暂归莫负重来约，未及春风便着鞭。","type":[]}
{"_id":{"$oid":"5b9a19d2367d5c0f40d23796"},"title":"偈颂一百二十三首 其十二","dynasty":"宋代","writer":"释崇岳","content":"妙用纵横，十方坐断。未谙此脉，举步犹难。\n\n","type":[]}
{"_id":{"$oid":"5b9a19d2367d5c0f40d23797"},"title":"去通义按刑汉嘉至中岩师伯浑临别于此因成二","dynasty":"宋代","writer":"晁公溯","content":"惭愧居士屩，远来尊者岩。\n深知烦露宿，径为落风帆。\n潭净鱼堪唤，花残鹿罢衔。\n堂中有耆老，禅病说呢喃。","type":[]}
{"_id":{"$oid":"5b9a19d2367d5c0f40d23798"},"title":"和吴伯玉九日同会","dynasty":"宋代","writer":"刘弇","content":"上林曾共见莺迁，五百英豪气戾天。斗在并存嗟白发，成空半已锁黄泉。\n\n菊花酩酊同今日，桂籍风流记旧年。愧辱新诗无以报，误烦褒笔比青钱。\n\n","type":[]}
{"_id":{"$oid":"5b9a19d2367d5c0f40d23799"},"title":"绝句六十四首","dynasty":"宋代","writer":"张伯端","content":"四象会时玄体就，五行全处紫金明。\n脱胎入口通身圣，无限龙神尽失惊。","type":[]}
{"_id":{"$oid":"5b9a19d3367d5c0f40d2379a"},"title":"更乞百叶一种","dynasty":"明代","writer":"郭之奇","content":"珍重当年禁苑春，助娇消恨旧何人。风流争似潘郎得，付与河阳满县新。\n\n","type":[]}
{"_id":{"$oid":"5b9a19d3367d5c0f40d2379b"},"title":"台城路 感怀","dynasty":"清代","writer":"鲍之芬","content":"梦中冉冉韶华度，情怀迥非畴息。命也如何，时哉不与，底事十年为客。\n\n人情阅历。叹火暖冰寒，自怜心迹。莫怪东风，岭梅枝各向南北。\n\n真言不醒顽石。纵诗书千卷，何用今日。庸福如人，虚名老我，半世穷愁消得。\n\n青衫泪湿。恨瑟柱添胶，琴材被炙。厚薄前因，料难增寸尺。\n\n","type":[]}
{"_id":{"$oid":"5b9a19d3367d5c0f40d2379c"},"title":"疏影六首 其一","dynasty":"清代","writer":"蒋敦复","content":"黄花瘦矣。卷西风一桁，和梦吹起。庭院深深，挂在月明，谁家今夜秋思。\n\n明河不隔玲珑望，怕瞒了、双星密誓。曳缟衣、荡冷琉璃，滴碎凤绡清泪。\n\n疑向瑶台路入，把珍珠晓揭，尚带霞气。十二琼扉，瞥见横波，刚近日高梳洗。\n\n非烟非雾情无着，浑织就、鸳愁如水。待燕归、诉与相思，越恁翠沈沈地。\n\n","type":[]}
{"_id":{"$oid":"5b9a19d3367d5c0f40d2379d"},"title":"武陵春·日醍醐长灌顶","dynasty":"元代","writer":"王哲","content":"日醍醐长灌顶，丙反相亲。有琼浆与玉津。火养精神。地醒来寅地醉，九按三巡。子於金得味＊。赏武陵春。","type":[]}
{"_id":{"$oid":"5b9a19d3367d5c0f40d2379e"},"title":"湖州天宁寺饮王生二首 其二","dynasty":"宋代","writer":"孙觌","content":"诸家迹便扫，得此一老兵。江东醉司马，酒中尚求名。\n\n哀哉南山萁，不平自号鸣。慎勿歌乌乌，作此老婢声。\n\n","type":[]}
{"_id":{"$oid":"5b9a19d3367d5c0f40d2379f"},"title":"寄刘凝远丈二首 其二","dynasty":"宋代","writer":"赵蕃","content":"水云痛饮玉光诗，胜践那容俗子知。此乐祇今宁梦见，临风空尔费怀思。\n\n苏门长啸谁能和，赤壁成功顾已迟。当日唱酬谁复与，皆云骥子好男儿。\n\n","type":[]}
{"_id":{"$oid":"5b9a19d3367d5c0f40d237a0"},"title":"投龙宝室洞天过延庆观方王卒共父剑峰精舍","dynasty":"宋代","writer":"程公许","content":"璧简荐宝室，襟裾馥旃檀。\n眷言石交旧，可惮脚力酸。\n层岩一剑裂，阴壑千古寒。\n数椽棲泬寥，小楼面赞元。\n风穴激虎啸，石洞掀龙蟠。\n是日朔吹惨，兵团空雪花漫。\n开尊聊暖热。毛苡劝加餐。\n心事喜我同，晤言蔼清欢。\n欲去有余恋，小驻搜奇观。\n评画过神品，誓死鬼犹故坛。\n君家丛城，甲第一亩宽。\n胡独嗜幽寂，而乐兹考盘。\n戍邱渐相迫，住山殊示安。\n春风动卒马，云霄插双翰。\n傥念猿鹤怨，无多贪热官。","type":[]}
{"_id":{"$oid":"5b9a19d3367d5c0f40d237a1"},"title":"颂古三十一首","dynasty":"宋代","writer":"释原妙","content":"无端平地起干戈，争似属牛人更多。\n满面惭惶无著处，低头依旧入烟萝。","type":[]}
{"_id":{"$oid":"5b9a19d3367d5c0f40d237a2"},"title":"曾珣五真图诗 其一 第一图","dynasty":"清代","writer":"姚燮","content":"紫澜接春峤，霞蕤如玉鬈。珠童夙姣好，倚凤挥锦弦。\n\n香疏绿华昵，梦小青要怜。劫深遭绮罚，灵蜕投大千。\n\n凌风带飘荔，剪月巾侧莲。飞魂渡弱水，弹指沧桑迁。\n\n茫茫万蛟蜃，我与谁周旋？回睐白云杪，琼梯星钩连。\n\n才人堕尘壒，天上无神仙。勿因衣狗扰，殉智迷宿缘。\n\n","type":[]}
{"_id":{"$oid":"5b9a19d4367d5c0f40d237a3"},"title":"休日留园中至暮乃归","dynasty":"宋代","writer":"陆游","content":"尽道官身属太仓，未妨寄傲向林塘。\n绿波春涨群鱼乐，清露晨流蔓草香。\n闲试名弓来射圃，醉盘骄马出球场。\n长城万里知谁许，看镜空悲两鬓霜。","type":[]}
{"_id":{"$oid":"5b9a19d5367d5c0f40d237a4"},"title":"和石邻闺情三首 其一","dynasty":"近代","writer":"缪鸿若","content":"明灯促坐话深宵，待我诗成拥翠翘。一事语郎须记取，不封侯去也魂销。\n\n","type":[]}
{"_id":{"$oid":"5b9a19d5367d5c0f40d237a5"},"title":"浣溪沙（次秀野酴醿韵）","dynasty":"宋代","writer":"朱熹","content":"压架年来雪作堆。珍丛也是近移栽。肯令容易放春回。却恐阴晴无定度，从教红白一时开。多情蜂蝶早飞来。","type":[]}
{"_id":{"$oid":"5b9a19d5367d5c0f40d237a6"},"title":"五月二十一日徙寓智门二首","dynasty":"宋代","writer":"赵蕃","content":"来归迨一载，借屋已三迁。\n易觉林间寺，难求郭外田。\n瓶储朝乏粟，市籴日增钱。\n屡起瞻云汉，今年甚去年。","type":[]}
{"_id":{"$oid":"5b9a19d5367d5c0f40d237a7"},"title":"过梅岭","dynasty":"明代","writer":"冯绍京","content":"丞相遗祠倚岭岐，古松苍桧荫参差。千年灵淑钟光岳，一代勋名勒鼎彝。\n\n金鉴若悬龙扆照，玉环何至马嵬悲。开元旧事如追忆，羽扇清风是表仪。\n\n","type":[]}
{"_id":{"$oid":"5b9a19d5367d5c0f40d237a8"},"title":"呈湖州赵再可舍人二首","dynasty":"宋代","writer":"张嵲","content":"五云螭陛旧仙翁，来往琉璃一色宫。\n未到行人已能说，使君清与霅溪同。","type":[]}
{"_id":{"$oid":"5b9a19d5367d5c0f40d237a9"},"title":"塞上杂歌赠赵总制 其八","dynasty":"明代","writer":"黄廷用","content":"古来天子重边愁，秦筑长城瀚海头。百二山河悬六镇，报恩不敢说封侯。\n\n","type":[]}
{"_id":{"$oid":"5b9a19d5367d5c0f40d237aa"},"title":"送赵普","dynasty":"宋代","writer":"赵炅","content":"忠勤王室展宏谟，政事朝堂赖秉扶。解职暂酬卿所志，休教一念远皇都。\n\n","type":[]}
{"_id":{"$oid":"5b9a19d5367d5c0f40d237ab"},"title":"览太素新编","dynasty":"宋代","writer":"田锡","content":"蜀国香笺似彩霞，装成近集入京华。\n千篇诗好精灵哭，百轴文雄侠少夸。\n繁富禹皇新职贡，妍明春帝晓莺花。\n彤庭何处安排好，李谪仙才称草麻。","type":[]}
{"_id":{"$oid":"5b9a19d5367d5c0f40d237ac"},"title":"送王奏差调福州","dynasty":"元代","writer":"泰不华","content":"春水溶溶满鉴湖，兰舟长护锦屠苏。可怜走马闽山道，榕叶阴中听鹧鸪。\n\n","type":[]}
{"_id":{"$oid":"5b9a19d5367d5c0f40d237ad"},"title":"客里","dynasty":"宋代","writer":"严粲","content":"客里还来此，寒灯耿独吟。一官江国梦，十载草堂心。\n\n木落秋声小，蛩孤夜思深。驱驰空自许，冉冉鬓霜侵。\n\n","type":[]}
{"_id":{"$oid":"5b9a19d6367d5c0f40d237ae"},"title":"嘉祐寺","dynasty":"宋代","writer":"张九成","content":"曳屣出南郭，招提在高冈。谁言林樾中，乃有此宝坊。\n\n甘泉溢中庭，修桂荫层廊。三秋此花开，清香驻高堂。\n\n试问红尘中，那得六月凉。门外江声急，堂中松韵长。\n\n古殿俨像设，佛灯龛夜光。不见堂中人，斗觉心悲伤。\n\n人生本无定，乐处是吾乡。吟馀复何事，月落山苍苍。\n\n","type":[]}
{"_id":{"$oid":"5b9a19d6367d5c0f40d237af"},"title":"追怀陈缄斋","dynasty":"清代","writer":"郑孝胥","content":"风味缄斋致最优，眼中何处著时流。逢场未减清狂概，带醉偏寻寂寞游。\n\n双鬓早衰缘骨肉，孤儿谁托指山邱。软尘丁郑还相见，宿草年年泪不收。\n\n","type":[]}
{"_id":{"$oid":"5b9a19d6367d5c0f40d237b0"},"title":"颂古十三首","dynasty":"宋代","writer":"释德光","content":"丧尽生涯卖笊篱，白拈火里讨便宜。\n看来枝节只如此，也道心空及第归。","type":[]}
{"_id":{"$oid":"5b9a19d6367d5c0f40d237b1"},"title":"吴推官权永丰","dynasty":"宋代","writer":"韩淲","content":"乾封摇落西风起，忽忆故人何处诗。白发居头空自笑，青山到眼望都疑。\n\n寻常莲幕知难近，邂逅弦歌岂易为。若见赵舒烦问讯，晚禾方得雨垂垂。\n\n","type":[]}
{"_id":{"$oid":"5b9a19d6367d5c0f40d237b2"},"title":"梅坡卷 其二","dynasty":"明代","writer":"符锡","content":"十里山亭一径回，小梅无恙绕亭开。巡檐猛可闻双喜，疑有探花人到来。\n\n","type":[]}
{"_id":{"$oid":"5b9a19d6367d5c0f40d237b3"},"title":"贺道士阮太虚","dynasty":"宋代","writer":"谢枋得","content":"阮郎正好住天台，玉女多情忽放回。雨散云收一天碧，薰风吹梦到瑶台。\n\n","type":[]}
{"_id":{"$oid":"5b9a19d6367d5c0f40d237b4"},"title":"冬至县中行庆贺礼","dynasty":"明代","writer":"程敏政","content":"圣诞才过至日来，礼成遥贺两叨陪。銮舆恍接清光近，谯鼓频催曙色开。\n\n万寿喜从天上祝，一阳初自地中回。云占乡国应多瑞，拟上城东百尺台。\n\n","type":[]}
{"_id":{"$oid":"5b9a19d6367d5c0f40d237b5"},"title":"沙渍道中","dynasty":"元代","writer":"耶律铸","content":"去年寒食在天涯，寒食今年又别家。天北天南人万里，春风开尽马莲花。\n\n","type":[]}
{"_id":{"$oid":"5b9a19d6367d5c0f40d237b6"},"title":"阴阳书语","dynasty":"唐代","writer":"佚名","content":"乔木先枯，众子必孤。","type":[]}
{"_id":{"$oid":"5b9a19d7367d5c0f40d237b7"},"title":"乌鹊吟","dynasty":"明代","writer":"释函是","content":"乌鹊声嘈嘈，飞上飞下不离树上巢。树杪畏风吹，风吹犹自可，低树蛇侵无处躲。\n\n去年逐一雏，今年吞卵巢几破。乌鹊那，人情物理一等招因果。\n\n勿贪沙边鱼，林间岸畔自死虫蛙随时过。养成毛翮健且长，旷大虚空一任东冲西突何曾奈得我。\n\n","type":[]}
{"_id":{"$oid":"5b9a19d8367d5c0f40d237b8"},"title":"残腊四首录二 其二","dynasty":"近代","writer":"佟绍弼","content":"阅世辜初愿，为家尚故乡。悠闲知苦味，忍死可佯狂。\n\n滴泪人频怪，诗怀时自伤。如何用幽意，引梦到羲皇。\n\n","type":[]}
{"_id":{"$oid":"5b9a19d8367d5c0f40d237b9"},"title":"槐野王太史原韵","dynasty":"明代","writer":"黄廷用","content":"由来卜筑避天街，此日幽栖意更谐。无客蓬蒿从满径，有时鸟雀自驯阶。\n\n云中歌鼓五侯第，塞上旌旗千里怀。闭户著书愁未得，傍人休拟草玄斋。\n\n","type":[]}
{"_id":{"$oid":"5b9a19d8367d5c0f40d237ba"},"title":"崇庆牧常公殉节诗 其二","dynasty":"清代","writer":"邓为纲","content":"昔岭当年事已非，蜀山蜀水不胜悲。后人凭吊忠魂处，共道持戈跃马时。\n\n","type":[]}
{"_id":{"$oid":"5b9a19d8367d5c0f40d237bb"},"title":"来鹤诗赠周玄初","dynasty":"明代","writer":"徐良言","content":"九天执法大玄卿，稽首焚香礼玉京。\n借得魏君骐骥到，恰如萧史凤鸾鸣。\n翩翩绕树香烟近，历历横江夜气清。\n欲向群中留一只，相将过海到蓬瀛。","type":[]}
{"_id":{"$oid":"5b9a19d8367d5c0f40d237bc"},"title":"书感","dynasty":"清代","writer":"林占梅","content":"钻纸纷纷笑冻蝇，年来兴趣冷于冰。广交已觉迎人苦，习静翻招傲物称。\n\n琴韵逸宜林下客，诗心苦似定中僧。且将白眼青天望，俗论悠悠任爱憎。\n\n","type":[]}
{"_id":{"$oid":"5b9a19d8367d5c0f40d237bd"},"title":"迈陂塘/摸鱼儿·天海移情图为周澹岩作","dynasty":"清代","writer":"姚燮","content":"指回澜、金乌弄彩，搏桑万里初晓。十年苦识琴三昧，赢却者回孤抱。\n\n中散老。恐一曲广陵，难媚人间好。刺船行早。等独鹤摩天，片云吹海，直得赏音少。\n\n龙门峻，何处丹壶青峤。弱流飞渡难到。玉鸾笙语云和叶，一霎环风迷渺。\n\n归去好。恁捻个鱼竿，要拂珊瑚钓。桐心未槁。但秋月春花，得闲消领，随地是蓬岛。\n\n","type":[]}
{"_id":{"$oid":"5b9a19d8367d5c0f40d237be"},"title":"寓龙虎山示张炼师","dynasty":"宋代","writer":"王镃","content":"莲盂送别万峰云，龙虎山前过小春。\n草履惯穿枯岭叶，布衣犹带旧京尘。\n毡寒不见游仙梦，路远谁怜倦客贫。\n东望海门归未得，北风吹雪满唐巾。","type":[]}
{"_id":{"$oid":"5b9a19d8367d5c0f40d237bf"},"title":"余家藏道复水墨牡丹纷披老笔而扇头折枝浅绛丰肌曼色嫣然袭人更题一绝于便面右","dynasty":"明代","writer":"胡应麟","content":"谁写天真第一枝，盈盈霞色照轩墀。多情错认杨妃醉，亭倚沉香日暮时。\n\n","type":[]}
{"_id":{"$oid":"5b9a19d8367d5c0f40d237c0"},"title":"光宣杂咏 其二十四","dynasty":"近代","writer":"冒效鲁","content":"闲坊夜夜倒春缸，晚翠才人气未降。三十倘酬公辅望，异才奇祸总无双。\n\n","type":[]}
{"_id":{"$oid":"5b9a19d8367d5c0f40d237c1"},"title":"武定女官凤索林领兵先至军容壮甚余喜之因成长句","dynasty":"明代","writer":"胡庭兰","content":"修戟真能不后期，佩刀还喜陆剸犀。貔貅步下风云壮，娘子军前号令齐。\n\n川涌惊雷原野动，山苞含雾塞天低。即看灭此方朝食，扫穴翻营日未西。\n\n","type":[]}
{"_id":{"$oid":"5b9a19d9367d5c0f40d237c2"},"title":"欲归","dynasty":"清代","writer":"赵吉士","content":"暮角吹斜鬓，菰莼佐客饔。云移新雨月，霜敛近秋松。\n\n谷口清岚染，岩尖紫翠缝。欲归归未得，残照曳疏筇。\n\n","type":[]}
{"_id":{"$oid":"5b9a19d9367d5c0f40d237c3"},"title":"和西湖竹枝词二首 其二","dynasty":"元代","writer":"陆仁","content":"郎别心绪乱如麻，孤山山角有梅花。折得梅花赠郎别，梅子熟时郎到家。\n\n","type":[]}
{"_id":{"$oid":"5b9a19d9367d5c0f40d237c4"},"title":"和诸君观画鬼拔河","dynasty":"宋代","writer":"苏颂","content":"关中古有拔河戏，传闻始盛隋唐世。长絙百尺人两朋，递以勇力相牵制。\n\n芳华乐府务誇大，黎园公卿谩轻肆。拔山扛鼎乌足矜，引绳排根非胜事。\n\n当时好尚人竞习，鬼物何为亦能是。展吴画格入神品，陆法尤长写灵异。\n\n蒲津古寺笔迹奇，世疑二子之𥿡置。旗门双立众鬼环，大石当中坐渠帅。\n\n蓬头圜目互奋踊，植鼓扬桴各凌厉。东西挽引力若停，赋彩自分倾夺势。\n\n画来已历数百年，墙壁岿然今不废。观风使者集贤翁，每游其下几忘味。\n\n因令拓手裂齐纨，横卷传看得形似。精神气韵信瑰诡，毫发轻浓皆彷佛。\n\n持来都下示朋僚，一见飘然动诗思。诸公诗豪固难敌，形容物象尤精致。\n\n气完语健隽众口，二子声名转增贵。予观昔之善画者，心手规模无不至。\n\n穷奇极怪千万端，特出一时之用意。鬼神冥漠不可诘，岂有便能人勇智。\n\n仙官佛像亦如斯，变态随时转奇丽。遂令来者信有说，塔庙从而增侈费。\n\n后贤虽欲究端倪，竟亦无由革颓弊。因知怪诞一崇长，渐靡成风滋巧伪。\n\n兹图他日遂流传，更使人心惑魑魅。\n\n","type":[]}
{"_id":{"$oid":"5b9a19d9367d5c0f40d237c5"},"title":"游大涤 其二","dynasty":"宋代","writer":"赵善䚮","content":"云葩裛石侵衣润，岚翠笼山入眼明。何处如今有仙隐，愿寻药圃斸玄英。\n\n","type":[]}
{"_id":{"$oid":"5b9a19d9367d5c0f40d237c6"},"title":"庸庵用游半淞园韵见怀次答 其二","dynasty":"清代","writer":"陈三立","content":"落魂风月坐，耆旧夜围瓯。灯火摇深念，帘栊锁断愁。\n\n叠吟坚壁垒，老味殉林邱。湖海同听雁，声声博掉头。\n\n","type":[]}
{"_id":{"$oid":"5b9a19d9367d5c0f40d237c7"},"title":"至滇南次答陆进士震韵 其二 谒黔宁王祠","dynasty":"明代","writer":"王缜","content":"乘时起淮甸，幼子伴龙眠。单骑来开国，孤忠能补天。\n\n功高盟带砺，名重上淩烟。遗泽千年在，吴南共俨然。\n\n","type":[]}
{"_id":{"$oid":"5b9a19d9367d5c0f40d237c8"},"title":"瓶花影与仲诏同赋 其三","dynasty":"明代","writer":"范景文","content":"试参象外花，何若人中景。照壁宁非真，折枝仍作影。\n\n谁云嗅有香，意在浓时冷。但当影子观，个中犹未领。\n\n","type":[]}
{"_id":{"$oid":"5b9a19d9367d5c0f40d237c9"},"title":"公无渡河","dynasty":"南北朝","writer":"刘孝威","content":"请公无渡河，河广风威厉。樯偃落金乌，舟倾没犀枻。\n\n绀盖空严祠，白马徒生祭。衔石伤寡心，崩城掩孀袂。\n\n剑飞犹共水，魂沈理俱逝。君为川后臣，妾作江妃娣。\n\n","type":[]}
{"_id":{"$oid":"5b9a19d9367d5c0f40d237ca"},"title":"太常引·非僧非俗不求仙","dynasty":"元代","writer":"姬翼","content":"非僧非俗不求仙。茅屋两三椽。白石与清泉。更谁问、桃源洞天。一炉香火，一瓯春雪，浇灌净三田。闲想谷神篇。忽不觉、松梢月圆。","type":[]}
{"_id":{"$oid":"5b9a19d9367d5c0f40d237cb"},"title":"施均父孝廉从军河陇追赠以诗","dynasty":"清代","writer":"董沛","content":"高秋匹马赋西征，万里关河壮此行。长揖军门称上客，乱题诗壁有边声。\n\n料量星海番戎界，变置天山郡县城。期尔凌烟书姓氏，他年谁识鲁诸生。\n\n","type":[]}
{"_id":{"$oid":"5b9a19db367d5c0f40d237cc"},"title":"送王覃","dynasty":"宋代","writer":"王安石","content":"分走人间十五年，尘沙吹鬓各苍然。山林渺渺长回首，儿女纷纷忽满前。\n\n知子有才思奋发，嗟余无地与回旋。相看一作秦吴别，身世何时两息肩。\n\n","type":[]}
{"_id":{"$oid":"5b9a19db367d5c0f40d237cd"},"title":"赠赵簿景平二首 其二","dynasty":"宋代","writer":"张耒","content":"纷纷俗物久堪憎，爱子萧萧眉宇清。莫叹青衫掩事业，白头卿相死无名。\n\n","type":[]}
{"_id":{"$oid":"5b9a19db367d5c0f40d237ce"},"title":"莪默绝句集译笺乙集 其九十五","dynasty":"当代","writer":"伯昏子","content":"伤良毁善酒须绝，圣旨监官传两列。既是敬虔之寇雠，天何不许吮其血。\n\n","type":[]}
{"_id":{"$oid":"5b9a19db367d5c0f40d237cf"},"title":"閒","dynasty":"明代","writer":"郭之奇","content":"时晒渊明巾，日扪子瞻腹。忽从南郭嘘，嗒然形槁木。\n\n","type":[]}
{"_id":{"$oid":"5b9a19db367d5c0f40d237d0"},"title":"和刘后村梅花百咏","dynasty":"宋代","writer":"方蒙仲","content":"从来芳事无时歇，雨洒风飘且莫悲。\n收拾苍苔成艾紬，茶山后有放翁诗。","type":[]}
{"_id":{"$oid":"5b9a19db367d5c0f40d237d1"},"title":"从圣国实二茂才叙别","dynasty":"宋代","writer":"陆文圭","content":"龙门世爱史学祖，足涉淮湘到乡鲁。\n儿生坠地孤在左，妇闭车中为谁苦。\n二君雁荡游虎林，逆旋二笑论古心。\n地炉画灰事未竟，推窗看天雪意深。\n山寒约共梅花语，江水东流予北去。\n明年春风上石渠，道傍为我中望诸。","type":[]}
{"_id":{"$oid":"5b9a19db367d5c0f40d237d2"},"title":"李商老自山北道中作诗见寄次韵","dynasty":"宋代","writer":"释德洪","content":"蹇驴醉颊兀红酣，眼艳秋波望翠岚。长向诗中见风度，爱君笔力似黔南。\n\n","type":[]}
{"_id":{"$oid":"5b9a19db367d5c0f40d237d3"},"title":"江门舟夜","dynasty":"明代","writer":"何孟伦","content":"前村烟树落微茫，待月听潮夜未央。沽酒人家在何处，竹灯明灭隔沧浪。\n\n","type":[]}
{"_id":{"$oid":"5b9a19db367d5c0f40d237d4"},"title":"慕耕堂为翟司仪题","dynasty":"明代","writer":"程敏政","content":"华扁高堂揭慕耕，当时庭训尚分明。恼人黄犊真无赖，刻志青灯竟有成。\n\n湛露已分天上宠，春风还系陇头情。顾名不废诗书业，更遣遗芳及后生。\n\n","type":[]}
{"_id":{"$oid":"5b9a19db367d5c0f40d237d5"},"title":"宿杨给舍宅","dynasty":"明代","writer":"黄衷","content":"禁城西畔子云窝，穷客驱羸过玉河。书閤暂来催扫榻，里门曾见号鸣珂。\n\n嬉谈不离文词外，抚事其如岁月何。肯为病容方却饮，南曹风味本无他。\n\n","type":[]}
{"_id":{"$oid":"5b9a19dc367d5c0f40d237d6"},"title":"浣溪沙 江南秋暑特盛，冥想闽中山居景物，赋寄王筱婧明溪","dynasty":"近代","writer":"龙榆生","content":"龙眼累累倚夕曛。樵风乍起暮蝉闻。黄云绣垄待尝新。\n\n身健不愁张火伞，岩深徐看涌金盆。丛兰浥露泛奇芬。\n\n","type":[]}
{"_id":{"$oid":"5b9a19dc367d5c0f40d237d7"},"title":"桃源行四首 其一","dynasty":"明代","writer":"胡直","content":"断陇横冈苍雾屯，停骖为问古桃源。共言夜半传飞檄，正是当时花竹村。\n\n","type":[]}
{"_id":{"$oid":"5b9a19dc367d5c0f40d237d8"},"title":"寄寿宫保大司空潘公","dynasty":"明代","writer":"王世贞","content":"淮海仙帆指日悬，燕京优诏自天传。那知岳降生申地，已是河宗献瑞年。\n\n帝赉玄熊因拯世，人夸白马不沉渊。宣房信有如椽笔，能写虞家禹贡篇。\n\n","type":[]}
{"_id":{"$oid":"5b9a19dc367d5c0f40d237d9"},"title":"和林梅臞西淙瀑布图韵","dynasty":"宋代","writer":"胡仲参","content":"瀑驶惊风雨，危悬峭壁前。\n临流清客耳，入夜搅幽眠。\n旁是龙为庙，高疑山有仙。\n一尘飞不到，长似九秋天。","type":[]}
{"_id":{"$oid":"5b9a19dc367d5c0f40d237da"},"title":"赠雪山杲公 其一","dynasty":"明代","writer":"广润","content":"世有避喧者，往往买山匿。岂不远尘俗，缘心曾未息。\n\n当境即随流，于道竟何益。杲公居市廛，复近金阊陌。\n\n我欲造其庐，几返衡门侧。如何只数武，遍访无人识。\n\n心空世自遗，不在凡嚣隔。相对各忘言，如面少林壁。\n\n","type":[]}
{"_id":{"$oid":"5b9a19dc367d5c0f40d237db"},"title":"次韵俞东村见示四首 其四 中秋对雨","dynasty":"明代","writer":"董纪","content":"今夜平分一半秋，可怜兄弟不同游。片云将雨非无意，天上姮娥亦为愁。\n\n","type":[]}
{"_id":{"$oid":"5b9a19dc367d5c0f40d237dc"},"title":"明融","dynasty":"宋代","writer":"杨简","content":"妙妙融明乐未央，山川人物献文章。\n纵横组织无边巧，变化委蛇不可商。\n北麓林塘秋塘莹，南山景气晓苍茫。\n欲吟无句方徐步，忽报相从注早香。","type":[]}
{"_id":{"$oid":"5b9a19dc367d5c0f40d237dd"},"title":"和南安余宰题翠阴亭致爽轩二首 其二","dynasty":"宋代","writer":"黄公度","content":"面势揖孤峙，交柯藏伯劳。日临公馆寂，人与此轩高。\n\n对酒屡中圣，题诗应仆骚。乔林思旧隐，咫尺听风号。\n\n","type":[]}
{"_id":{"$oid":"5b9a19dc367d5c0f40d237de"},"title":"风流子 其一","dynasty":"清代","writer":"易顺鼎","content":"脆弦调锦瑟，江南客、憔悴惜华年。甚藏秋不住，琴心太窄，逢春欲避，带眼先宽。\n\n更无奈、浮踪飘絮，雪浅梦逗芜烟。听雨旧盟，伴鸥萍海，堕风新劫，骑蝶花天。\n\n前欢浑无据，青衫泪，孤负多少婵娟。一箧红吟蠹尽，俊语都删。\n\n只绣佛量丝，心皈悟后，笺骚费纸，身坠愁边。赢得玉箫声里，吹瘦词仙。\n\n","type":[]}
{"_id":{"$oid":"5b9a19dc367d5c0f40d237df"},"title":"误佳期","dynasty":"清代","writer":"宁调元","content":"今夜月明如画。一点乡心不下。解衣欲睡复迟回，拟把相思写。\n\n分付与征鸿，又怕庭花谢。不如及早赋归来，万事休粘惹。\n\n","type":[]}
{"_id":{"$oid":"5b9a19de367d5c0f40d237e0"},"title":"题新市酒家","dynasty":"宋代","writer":"赵蕃","content":"有鱼可漉酒可沽，尔更未知山水娱。\n今晨系缆才须臾，异日回头看画图。","type":[]}
{"_id":{"$oid":"5b9a19de367d5c0f40d237e1"},"title":"宿郑州","dynasty":"唐代","writer":"王维","content":"朝与周人辞，暮投郑人宿。\n他乡绝俦侣，孤客亲僮仆。\n宛洛望不见，秋霖晦平陆。\n田父草际归，村童雨中牧。\n主人东皋上，时稼绕茅屋。\n虫思机杼悲，雀喧禾黍熟。\n明当渡京水，昨晚犹金谷。\n此去欲何言，穷边徇微禄。","type":["旅途","写景","抒情","孤寂"]}
{"_id":{"$oid":"5b9a19de367d5c0f40d237e2"},"title":"己亥秋日有寄 其一","dynasty":"明代","writer":"陈子升","content":"秋鸿翼阵起滇池，上相初隆剑履时。身奉至尊为手足，心惟不二有熊罴。\n\n长江北振灵鼍鼓，驰道西扬翠凤旗。会见收京求鼎实，峤梅辛苦一南枝。\n\n","type":[]}
{"_id":{"$oid":"5b9a19de367d5c0f40d237e3"},"title":"秋山望月酬李骑曹","dynasty":"唐代","writer":"李峤","content":"愁客坐山隈，怀抱自悠哉。况复高秋夕，明月正裴回。 \n 亭亭出迥岫，皎皎映层台。色带银河满，光含玉露开。 \n 淡云笼影度，虚晕抱轮回。谷邃凉阴静，山空夜响哀。 \n 寒催数雁过，风送一萤来。独轸离居恨，遥想故人杯。","type":[]}
{"_id":{"$oid":"5b9a19de367d5c0f40d237e4"},"title":"和邓慎思诗呈同院诸公三首 其一","dynasty":"宋代","writer":"李公麟","content":"苦学邓夫子，仁风良可依。颜回乐也内，曾点咏而归。\n\n盛德弥年劭，知音贵我稀。潇湘逢此地，咳唾得明玑。\n\n","type":[]}
{"_id":{"$oid":"5b9a19de367d5c0f40d237e5"},"title":"送绶东归十一首 其八","dynasty":"元代","writer":"王祎","content":"客边别我觉惊心，遗汝囊无一寸金。归路迢迢吾颇熟，梦魂随汝到家林。\n\n","type":[]}
{"_id":{"$oid":"5b9a19de367d5c0f40d237e6"},"title":"题卢坤峰案上盆兰","dynasty":"当代","writer":"金鉴才","content":"买得幽兰三五枝，案头日夕助清思。从来法外神来笔，却道天然是我师。\n\n","type":[]}
{"_id":{"$oid":"5b9a19de367d5c0f40d237e7"},"title":"赠舒司马恭受四十韵","dynasty":"清代","writer":"姚燮","content":"公实死后生，未雪道路谤。据迹求是非，舆论几闻当？\n\n海甸今太平，东南扫烟瘴。握剑抒旧怀，苍茫集孤怆。\n\n惟吾素职公，辨品惬尊尚。杶心切露濡，骐首勇云向。\n\n十年官句甬，远鉴纳昭亮。克敏事无偾，鲜越治奚妨？\n\n迨遭兵火危，沿海警剽掠。滃州一弹丸，孤绝势难防？\n\n守土责在公，枕刃百裁量。咄嗟名位卑，计议未容创。\n\n但秉大帅符，遵循学檐傍。一朝决裂成，六日歾三将。\n\n巨澥身拟沈，烈火发先炀。读书明大端，忠义讵艰仗？\n\n群手咸痿痹，安能独扶障？痛眄左右林，鹰隼尽逃飏。\n\n城亡誓与亡，酖酒夙所酿。含笑如饮饴，羁魂听波荡。\n\n膏岂受辱涂，药殊轻死仰。精灵全所归，归骸亦非望。\n\n苦因一息留，拯救受民诳。转以相爱深，陷使公抱枉。\n\n维时民护公，胝趼走穷旷。尚从危命馀，保全万金饷。\n\n后来定功罪，爰书多孟浪。待戮囹圄中，泣拜圣明贶。\n\n益令无知民，猜度起辞让。积泥高过山，竟欲太山葬。\n\n鉴罪获宥生，敛雾出青嶂。拭顶重戴天，煦复挟绵纩。\n\n每抚齿发存，深恩泣未偿。敢于身外名，凛凛竞得丧。\n\n公年长我多，例居丈人行。夙蒙嘘拂加，冰怀匿春盎。\n\n惜公委曲情，于俗难遍状。作诗聊赠公，弗贬小子妄。\n\n诗成烧巨灯，置酒助神王。隔幔铜琶声，金飙挟悲壮。\n\n","type":[]}
{"_id":{"$oid":"5b9a19de367d5c0f40d237e8"},"title":"鹊桥仙","dynasty":"元代","writer":"同恕","content":"香飞玉屑，光凝粉蝶。不比精神莹彻。春风一树倚东栏，还称道、仙肌胜雪。\n\n凭谁与说，容吾捡折。老去情缘未歇。□船一棹百分空，直吃到、花梢有月。\n\n","type":[]}
{"_id":{"$oid":"5b9a19de367d5c0f40d237e9"},"title":"东溪","dynasty":"宋代","writer":"张耒","content":"东溪何潺潺，秋水清见底。\n纵横小石圆，一一静无滓。\n空山人不到，漍漍响环佩。\n我来每终日，漱濯弄清泚。\n山居时已久，不省有朝市。\n门阑人客少，跨马必至此。\n麋鹿见我熟，相对不复起。\n谁知寂寥趣，寄言同声子。","type":[]}
{"_id":{"$oid":"5b9a19df367d5c0f40d237ea"},"title":"嵩山十二首·玉女捣衣石","dynasty":"宋代","writer":"欧阳修","content":"玉女捣仙衣，夜下青松岭。\n山深风霞寒，月杵遥相应。\n露踪杳可寻，片石秋光莹。","type":[]}
{"_id":{"$oid":"5b9a19df367d5c0f40d237eb"},"title":"次韵继学途中竹枝词四首 其四","dynasty":"元代","writer":"袁桷","content":"阊阖云低接紫宫，水晶凉殿起薰风。侍臣一曲无怀操，能使八方歌会同。\n\n","type":[]}
{"_id":{"$oid":"5b9a19df367d5c0f40d237ec"},"title":"百志诗","dynasty":"魏晋","writer":"干宝","content":"壮士禀杰姿，气烈有自然。俯仰群众中，胡能救世艰。\n\n阙巩代缝掖，兜鍪易进贤。\n\n","type":[]}
{"_id":{"$oid":"5b9a19df367d5c0f40d237ed"},"title":"拟不如来饮酒八首 其三","dynasty":"明代","writer":"周宪王","content":"攫攘何因尔，终朝傀儡牵。望尘忙趁市，满贯苦多钱。\n\n造物商岩板，羲和穆骏鞭。不如来饮酒，一醉大家眠。\n\n","type":[]}
{"_id":{"$oid":"5b9a19df367d5c0f40d237ee"},"title":"奉和刘晓光先生“风雨重阳忆三公”七律两首 其二","dynasty":"近代","writer":"杨民仁","content":"满城风雨近重阳，谈笑江南共一堂。沧阁名园从寄迹，茅台美酒更欣尝。\n\n虞山未到空惆怅，吴地归来犹忆黄。能得明秋身体健，亲携马蟹拜刘郎。\n\n","type":[]}
{"_id":{"$oid":"5b9a19df367d5c0f40d237ef"},"title":"小春月晤周小山别后叠韵奉寄二首 其二","dynasty":"清代","writer":"徐汝烜","content":"气味相亲有几人，知交握手见天真。嗣宗才藻能超俗，叔度襟怀果绝伦。\n\n文阵声名推卓越，诗家格律著精纯。著鞭愧我难追步，辛苦还期共指陈。\n\n","type":[]}
{"_id":{"$oid":"5b9a19df367d5c0f40d237f0"},"title":"吴中迎春曲八首 其三","dynasty":"明代","writer":"王世贞","content":"弓鞋罗袜细温存，偏爱春泥印齿痕。看到阊门天欲暝，六街灯月照黄昏。\n\n","type":[]}
{"_id":{"$oid":"5b9a19df367d5c0f40d237f1"},"title":"汴之水三","dynasty":"宋代","writer":"梅尧臣","content":"汴之水，分于河，黄流浊浊激春波。昨日初观水东下，千人走喜兮万人歌。\n\n歌谓何，大船来兮小船过。百货将集玉都那，君则扬舲兮以糺刑科。\n\n","type":[]}
{"_id":{"$oid":"5b9a19df367d5c0f40d237f2"},"title":"偈颂一百零二首","dynasty":"宋代","writer":"释绍昙","content":"正令全提，无在不在。\n簸箕有唇，洞庭无盖。\n若作奇特商量，入地狱如箭射。\n不作奇特商量，入地狱如箭射。","type":[]}
{"_id":{"$oid":"5b9a19df367d5c0f40d237f3"},"title":"呈张功甫 其二","dynasty":"宋代","writer":"许及之","content":"插来杨柳已梳风，乞与渔师泊短篷。岁晚芦林总摇落，隔湖认得老邻翁。\n\n","type":[]}
{"_id":{"$oid":"5b9a19e0367d5c0f40d237f4"},"title":"浣溪沙","dynasty":"清代","writer":"汪东","content":"电毂风轮夹道驰。巍巍杰构与天齐。长安丽日正春时。\n\n一笑相逢哗白发，千言在口说红旗。信知此会古来稀。\n\n","type":[]}
{"_id":{"$oid":"5b9a19e1367d5c0f40d237f5"},"title":"答人寄吴笺","dynasty":"明代","writer":"赵丽华","content":"感君寄吴笺，笺上双飞鹊。但效鹊双飞，不效吴笺薄。\n\n","type":[]}
{"_id":{"$oid":"5b9a19e1367d5c0f40d237f6"},"title":"戏柬刘效忠兵宪","dynasty":"明代","writer":"余继登","content":"当年意气请长缨，笑领铜符徼外行。朔漠烽烟朝入塞，汉家都护夜谈兵。\n\n荒城日映旌旗色，古戍风传刁斗声。回首空闺人寂寞，流黄机上月华明。\n\n","type":[]}
{"_id":{"$oid":"5b9a19e1367d5c0f40d237f7"},"title":"嶰林","dynasty":"宋代","writer":"刘敞","content":"已看秀色动高林，会见翛翛满翠岑。不学渭川千亩富，欲闻嶰谷凤凰音。\n\n","type":[]}
{"_id":{"$oid":"5b9a19e1367d5c0f40d237f8"},"title":"少湖见怀有诗用韵奉酬","dynasty":"明代","writer":"孙承恩","content":"江海蹉跎客，风尘蹇拙人。未辞簪绂累，终拟菊松邻。\n\n浅薄承嘉会，幽閒称病身。聊将慎出处，敢谓异群伦。\n\n有美词林彦，无瑕廊庙珍。明时徵凤鸟，绝代见麒麟。\n\n化雨覃江介，清风洒俗尘。文山人仰岱，学海士知津。\n\n远荷金声赠，常怀玉树亲。矢心期佩服，此志敢教沦。\n\n","type":[]}
{"_id":{"$oid":"5b9a19e1367d5c0f40d237f9"},"title":"了斋自警六首 其一","dynasty":"宋代","writer":"陈瓘","content":"本无一字尧夫易，八十一篇扬子玄。今古是非那复辨，仲尼尤不废韦编。\n\n","type":[]}
{"_id":{"$oid":"5b9a19e1367d5c0f40d237fa"},"title":"立可则礼思复雪中见过","dynasty":"宋代","writer":"释居简","content":"花翻云叶舞风回，新好缤缤带雨开。团破小龙寒未瀹，客如两鹤瘦飞来。\n\n白灰宿火虽同拥，黄独无苗各自煨。苕霅扁舟明日去，小须门外玉山颓。\n\n","type":[]}
{"_id":{"$oid":"5b9a19e1367d5c0f40d237fb"},"title":"题凤翔赵太守红梅图","dynasty":"明代","writer":"朱诚泳","content":"凤翔太守非凡夫，见我手执红梅图。猩红万点照人眼，恍疑击碎新珊瑚。\n\n乾坤佳丽江南好，染出一枝春信早。北人未识误呼名，梅格凭谁诘诗老。\n\n我园亦自有红梅，移根元自江南来。万花头上占春色，粗桃俗李徒嫌猜。\n\n太守长才足经济，郡斋坐对收清气。何当携取真盐梅，为我天家调鼎味。\n\n","type":[]}
{"_id":{"$oid":"5b9a19e1367d5c0f40d237fc"},"title":"吕老兆棠先生古稀荣庆成七律二章敬祝千秋 其二","dynasty":"近代","writer":"杨民仁","content":"景运重开盛世天，喜登耄耋舞蹁跹。风流跌宕真高士，巽退谦和是隐贤。\n\n江水东流长浩浩，福缘汇至自年年。会当快饮三杯酒，大好河山色更妍。\n\n","type":[]}
{"_id":{"$oid":"5b9a19e1367d5c0f40d237fd"},"title":"岁终呈一斋","dynasty":"宋代","writer":"吴汝弌","content":"磊砢千丈松，清阴荫林丘。\n岂无栋梁用，匠伯不见收。\n匠伯恐未良，栋梁终有求。\n天风叶偃盖，五云常为浮。","type":[]}
{"_id":{"$oid":"5b9a19e2367d5c0f40d237fe"},"title":"大梁 其一","dynasty":"近代","writer":"范天烈","content":"倥偬风尘出大梁，曦轮翻苦夏初长。曾经坐卧拳双膝，孰说醇醪有别肠。\n\n牛马此生终汗血，诗书不火是灵光。归来愿种千章柳，时听黄莺闹夕阳。\n\n","type":[]}
{"_id":{"$oid":"5b9a19e2367d5c0f40d237ff"},"title":"次韵无极以道寄金山寺佛鉴五绝 其三","dynasty":"宋代","writer":"晁补之","content":"鹙子犹应昧此缘，室中那有久如天。饶师掷过三千界，浮玉西津故俨然。\n\n","type":[]}
{"_id":{"$oid":"5b9a19e2367d5c0f40d23800"},"title":"南邻伤逝二首 其二","dynasty":"近代","writer":"王益初","content":"月隐高城乌夜啼，那堪风雪忆街西。咚咚腊鼓又催岁，杯酒何从酹墓堤。\n\n","type":[]}
{"_id":{"$oid":"5b9a19e2367d5c0f40d23801"},"title":"续梅花百咏 其六十四 茅舍梅","dynasty":"清代","writer":"陶德勋","content":"几树扶疏绕草堂，春来一路吐幽香。从兹玩赏敦乡俗，野老村翁并举觞。\n\n","type":[]}
{"_id":{"$oid":"5b9a19e2367d5c0f40d23802"},"title":"赠天津吕昂挥使","dynasty":"明代","writer":"程敏政","content":"百雉高城虎豹屯，将军初识吕虔孙。帆樯影匝河边路，刁斗声连海上村。\n\n青镜年华应自惜，锦囊兵法共谁论。他时不忘相逢处，驿舍迎人柳拂门。\n\n","type":[]}
{"_id":{"$oid":"5b9a19e2367d5c0f40d23803"},"title":"甲戌正月八日立春呈陆岱瞻令公","dynasty":"明代","writer":"张萱","content":"宜春宝字绤衔龙，苍帝初乘列子风。鳄渚棠阴歌召父，骊峰藜杖候莱公。\n\n花前綵胜开双篆，竹下云翘舞两同。仙令行春嘘黍谷，阳和先满两花封。\n\n","type":[]}
{"_id":{"$oid":"5b9a19e2367d5c0f40d23804"},"title":"乌栖曲应令三首 其二","dynasty":"南北朝","writer":"萧子显","content":"浓黛轻红点花色，还欲令人不相识。金壶夜水讵能多，莫持赊用比悬河。\n\n","type":[]}
{"_id":{"$oid":"5b9a19e2367d5c0f40d23805"},"title":"道傍杏花一树盛开","dynasty":"明代","writer":"杨士奇","content":"碧草初出地，杏花红满枝。粲粲耀晨旭，盈盈娇路岐。\n\n称我庭阶赏，植远不可移。玩之未忍别，念当长育时。\n\n","type":[]}
{"_id":{"$oid":"5b9a19e2367d5c0f40d23806"},"title":"浣溪沙 湖干集香居小饮","dynasty":"近代","writer":"溥儒","content":"曲院荷风动晚香，寥花垂影照横塘。孤城一片暮苍苍。\n\n雁下芦洲云路远，鸥眠蒲叶故亭荒。登楼容易送斜阳。\n\n","type":[]}
{"_id":{"$oid":"5b9a19e2367d5c0f40d23807"},"title":"红蓼","dynasty":"宋代","writer":"宋祁","content":"花穗迎秋结晚红，园林清淡更西风。\n织条尽日差差影，时落钓璜溪水中。","type":[]}
{"_id":{"$oid":"5b9a19e3367d5c0f40d23808"},"title":"山顶晚霁","dynasty":"明代","writer":"胡直","content":"八万山河一掌宽，四天应合作回阑。独怜到此谁为耦，坐共羲和倚日看。\n\n","type":[]}
{"_id":{"$oid":"5b9a19e3367d5c0f40d23809"},"title":"拟复愁十二首 其十二","dynasty":"元代","writer":"周霆震","content":"未忍歌鸲鹆，犹能拜杜鹃。暮年心寸许，何日睹青天。\n\n","type":[]}
{"_id":{"$oid":"5b9a19e4367d5c0f40d2380a"},"title":"谢临川游山","dynasty":"明代","writer":"张之象","content":"客行旷登览，羁心展游陟。\n裹粮度瑶岑，振衣寻石室。\n源深洞屡迷，径险岩逾密。\n重林散轻雾，绝壁映初日。\n鸟鸣识节变，草绿知春及。\n夭桃始发溪，猗兰渐盈泽。\n采药遵灵丘，援萝入幽谷。\n缅邈隐士居，想像仙人宅。\n朝窥鸾鹤逝，夜听猩猿泣。\n水镜含清晖，松门带暝色。\n近涧虹文丹，远峰岚气黑。\n云归影难留，泉飞响易急。\n观奇道转远，探异情未毕。\n候月弄澄鲜，飡霞羡高逸。\n适己物自忘，达生赏无极。\n终然得所遣，傥值同怀客。","type":[]}
{"_id":{"$oid":"5b9a19e4367d5c0f40d2380b"},"title":"仿归去来辞","dynasty":"宋代","writer":"晁迥","content":"陶令曾言归去来，解印还家不回首。屏贵都遗身外名，忘忧酷嗜杯中酒。\n\n白傅曾言归去来，了知浮世非长久。独步逍遥自得场，饮食寝兴随所偶。\n\n罗隐曾言归去来，濩落生涯何所有。明日船中竹一竿，要学江湖钓鱼手。\n\n晁叟亦言归去来，抗表辞荣养衰朽。京洛红尘旧满衣，总脱临风都抖擞。\n\n","type":[]}
{"_id":{"$oid":"5b9a19e4367d5c0f40d2380c"},"title":"颂古九十八首 其十二","dynasty":"宋代","writer":"释印肃","content":"经入藏，禅归海，普愿灵，正常在。除非道满月圆人，共话同知非向背。\n\n","type":[]}
{"_id":{"$oid":"5b9a19e4367d5c0f40d2380d"},"title":"京城杂咏七首 其五","dynasty":"元代","writer":"欧阳玄","content":"鳌山宴罢月溶溶，太液池边湛露浓。不用金莲送归院，水晶宫出玉芙蓉。\n\n","type":[]}
{"_id":{"$oid":"5b9a19e4367d5c0f40d2380e"},"title":"信都公家白兔","dynasty":"宋代","writer":"王安石","content":"水精为宫玉为田，姮娥缟衣洗朱铅。\n宫中老兔非日浴，天使洁白宜婵娟。\n扬须弭足桂树间，桂花如霜乱後前。\n赤鸦相望窥不得，空疑两瞳射日丹。\n东西跳梁自长久，天毕横施亦何有。\n凭光下视罝网繁，衣褐纷纷漫回首。\n去年惊堕滁山云，出入虚莽犹无群。\n奇毛难藏果亦得，千里今以穷归君。\n空衢险幽不可返，食君庭除嗟亦窘。\n今序得为此兔谋，丰草长林且游衍。","type":[]}
{"_id":{"$oid":"5b9a19e4367d5c0f40d2380f"},"title":"临江仙·皓月光同水泄","dynasty":"现代","writer":"顾随","content":"皓月光同水泄，银河澹与天长。\n眼前非复旧林塘。\n千陂荷叶露，四野藕花香。\n恍惚春宵幻梦，依稀翠羽明珰。\n见骑青鸟上穹苍。\n长眉山样碧，跣足白于霜。","type":[]}
{"_id":{"$oid":"5b9a19e4367d5c0f40d23810"},"title":"秋日纵游汤山翠微玉泉诸胜得诗十五首 其十","dynasty":"近代","writer":"黄浚","content":"独爱禅关偃盖松，松阴长著玉琤琮。寒潭龙气呼难起，摇暮聊迟一杵钟。\n\n","type":[]}
{"_id":{"$oid":"5b9a19e4367d5c0f40d23811"},"title":"携具邀诸子重过东村别业六首","dynasty":"明代","writer":"马之骏","content":"分火疏篱外，闻鸡曲巷中。\n烟云如恋主，田舍得称翁。\n林止留槐绿，霜将酿柿红。\n前期俄匝月，惆怅岁时空。¤","type":[]}
{"_id":{"$oid":"5b9a19e5367d5c0f40d23812"},"title":"将赴京师，留题孙处士山居二首","dynasty":"唐代","writer":"许浑","content":"草堂近西郭，遥对敬亭开。枕腻海云起，簟凉山雨来。 \n 高歌怀地肺，远赋忆天台。应学相如志，终须驷马回。 \n 西岩有高兴，路僻几人知。松荫花开晚，山寒酒熟迟。 \n 游从随野鹤，休息遇灵龟。长见邻翁说，容华似旧时。","type":[]}
{"_id":{"$oid":"5b9a19e5367d5c0f40d23813"},"title":"再见王进之于潭王即有岳鄂之行赠之四首","dynasty":"宋代","writer":"赵蕃","content":"别日故已久，愿言今则多。\n寒温一劳苦，身世两蹉跎。\n在己须当勉，其余莫问他。\n昔贤虽已矣，吾辈合如何。","type":[]}
{"_id":{"$oid":"5b9a19e5367d5c0f40d23814"},"title":"上湖","dynasty":"宋代","writer":"陈棣","content":"舟车出阛阓，暂觉脱樊笼。松荫凄迷日，荷香澹沱风。\n\n凌晨争迅急，向晚却和融。貌取君诗句，方知物象同。\n\n","type":[]}
{"_id":{"$oid":"5b9a19e5367d5c0f40d23815"},"title":"次韵王适上元夜二首 其二","dynasty":"宋代","writer":"苏辙","content":"宿雨初乾试火城，端居无计伴游行。厌看门外繁星动，想见僧窗一点明。\n\n老罢逢春无乐事，梦回孤枕有乡情。重因佳句思樊口，一纸家书百镒轻。\n\n","type":[]}
{"_id":{"$oid":"5b9a19e5367d5c0f40d23816"},"title":"百字令 题清惠堂遗印","dynasty":"清代","writer":"张绉英","content":"鸾回凤翥，似连城返赵，珠还合浦。二百年来无恙在，旧事前朝细数。\n\n玉斧谁磨，金瓯易缺，此物犹如故。沉沙戟在，鬼神应为呵护。\n\n当日被黜归山，壮怀激烈，起逐鸣鸡舞。耿耿孤忠悬日月，百战雄心最苦。\n\n燕子窝边，凤凰山上，勋业嗟迟暮。专祠清惠，至今犹仰遗宇。\n\n","type":[]}
{"_id":{"$oid":"5b9a19e5367d5c0f40d23817"},"title":"同韵效欧苏体","dynasty":"宋代","writer":"于石","content":"草庐抱膝方卧龙，狞飙撼户云埋峰。冻鹊依依飞堕地，饥鹰侧翅低盘空。\n\n岂知水官夜鏖战，鞭虬笞凤驱前锋。茫茫万里混一色，远近高下俱迷踪。\n\n松标特立凛生气，竹腰不折凌高风。长江一派清不泯，浩浩独行天地中。\n\n小民祁寒易咨怨，君子守道惟固穷。有雪无雪两不问，仁耕义耨无歉丰。\n\n君不见闭门无人僵卧处，任渠门外深丈许。穷则当与凡民异，达则当为国之瑞。\n\n何当燮理司化钧，坐令寒谷回阳春。\n\n","type":[]}
{"_id":{"$oid":"5b9a19e5367d5c0f40d23818"},"title":"即席用苏世贤韵送郭子昭","dynasty":"元代","writer":"许谦","content":"揽辔春风入骏蹄，两堤烟柳护晴溪。黄莺自有留人意，相对残红不忍啼。\n\n","type":[]}
{"_id":{"$oid":"5b9a19e5367d5c0f40d23819"},"title":"败荷","dynasty":"宋代","writer":"王镃","content":"叶无圆影柄无香，收尽莲歌冷碧塘。\n一片伤心云锦地，也曾遮月宿鸳鸯。","type":[]}
{"_id":{"$oid":"5b9a19e5367d5c0f40d2381a"},"title":"青林渡","dynasty":"元代","writer":"张仲深","content":"青林渡头月影微，舍南鸦阵归提提。澄江入夜客唤渡，短艇剪烛閒裁诗。\n\n田园每为乐事废，鼓角又起残年悲。十年踪迹半江海，草草杯盘慰别离。\n\n","type":[]}
{"_id":{"$oid":"5b9a19e5367d5c0f40d2381b"},"title":"咏怀三十首 其二十五","dynasty":"明代","writer":"沈鍊","content":"仙子悟长生，鍊元积真道。一气含太虚，宝鼎手能造。\n\n衣裳翳白云，鸡犬呜丹灶。玉帝校尺籍，紫书方命召。\n\n韩众携竹冠，卢敖奉金诰。济世有丹砂，冲举何足好。\n\n","type":[]}
{"_id":{"$oid":"5b9a19e6367d5c0f40d2381c"},"title":"寄元均","dynasty":"宋代","writer":"石介","content":"君为儒者岂知兵，何事欣随璧马行。裴度樽前坐韩愈，赵成帐下立荀卿。\n\n御戎谁道全无策，对垒宁妨下一枰。须信乾坤养不肖，年三十七卧柴荆。\n\n","type":[]}
{"_id":{"$oid":"5b9a19e6367d5c0f40d2381d"},"title":"春日病肺二首 其二","dynasty":"明代","writer":"卢龙云","content":"节是中和候，人非卧病时。雨馀山转丽，寒歛树多姿。\n\n社赛宜春酒，池添梦草诗。不须传七发，强欲对花枝。\n\n","type":[]}
{"_id":{"$oid":"5b9a19e6367d5c0f40d2381e"},"title":"再和贾仲武游狼山","dynasty":"宋代","writer":"刘弇","content":"寻春古原头，林梢过朝霂。狼山连东南，擅美此其独。\n\n抟鹏岌骇势，泼黛森孤麓。宜樵叶堆松，供茹萌抽竹。\n\n区区介丘北，回视一何䠞。浑疑杳霭中，爽气每先蓄。\n\n掬泉弄幽清，渴肺初欣沃。嘘云出羽盖，入鸟洞胸腹。\n\n茫茫宇宙间，千里得寸目。照发射冷翠，袭裳来远馥。\n\n根株吐乾坤，要会控水陆。高跻顶初绝，却转道弥复。\n\n楩楠间桐槠，干霄非一木。覃覃辟宝构，殿阁辉丹绿。\n\n禅客稻饵珠，骚人楮留玉。游嫌后时追，赏贵前期卜。\n\n眷彼市井徒，乾没走丹毂。老死不一到，动辍取挛束。\n\n谁知吾辈游，趣尚非搐缩。拂衣便成往，握手不嫌黩。\n\n句外气争豪，禅中机斗速。无为苦役役，坐自绊驰足。\n\n纷纷簿领间，与物商直曲。会须摆红尘，更著轻鞭逐。\n\n","type":[]}
{"_id":{"$oid":"5b9a19e6367d5c0f40d2381f"},"title":"和孝仪看灯词十二首 其十二","dynasty":"明代","writer":"王彦泓","content":"丹诚默向紫姑陈，可得心期遂此春。陵谷沧桑终日事，不堪长作意中人。\n\n","type":[]}
{"_id":{"$oid":"5b9a19e6367d5c0f40d23820"},"title":"漫兴八首 其二","dynasty":"明代","writer":"王世贞","content":"冥搜碧海珊瑚老，细琢青春玉叶过。只自人间无白雪，不知天上有黄河。\n\n","type":[]}
{"_id":{"$oid":"5b9a19e7367d5c0f40d23821"},"title":"最高楼 即景","dynasty":"近代","writer":"吴嘉谟","content":"江漠漠，双塔露孤峰。倒射夕阳红。疏篷晚弄人争渡，远树烟生鸟唤风。\n\n这遥情，沙渚外，笛声中。\n\n切莫向、棂头辜负酒。切莫向、岸头辜负柳。浪掷了，总成功。\n\n闲话种桃寻道士，安排佣菜学英雄。近黄昏，钟初动，月如弓。\n\n","type":[]}
{"_id":{"$oid":"5b9a19e7367d5c0f40d23822"},"title":"夜泊宣城界（一题作旅行欲泊宣州界）","dynasty":"唐代","writer":"孟浩然","content":"西塞沿江岛，南陵问驿楼。湖平津济阔，风止客帆收。 \n 去去怀前浦，茫茫泛夕流。石逢罗刹碍，山泊敬亭幽。 \n 火识梅根冶，烟迷杨叶洲。离家复水宿，相伴赖沙鸥。","type":[]}
{"_id":{"$oid":"5b9a19e7367d5c0f40d23823"},"title":"春寒","dynasty":"明代","writer":"文彭","content":"腊尽期春至，春来寒更隆。凝云初漏日，舞雪又旋空。\n\n惨惨阴生涧，重重箔护风。梅花消息近，应只在墙东。\n\n","type":[]}
{"_id":{"$oid":"5b9a19e7367d5c0f40d23824"},"title":"乙卯六月四日抵里志喜","dynasty":"清代","writer":"何栻","content":"一去乡关十七年，归来闾巷尚依然。欢声迎路如雷动，笑面生辉比月圆。\n\n牙节双持谁复羡，腰缠万贯我能捐。最难八十慈亲健，喜著朝衣舞膝前。\n\n","type":[]}
{"_id":{"$oid":"5b9a19e7367d5c0f40d23825"},"title":"天饷行","dynasty":"清代","writer":"姚燮","content":"吴俗畏神逾畏官，恐益冥谴违神欢。天饷之制肇何自，遵为岁例长不刊。\n\n道人绛袍七叶冠，执符来自三茅坛。稽查口数造编册，量贫酌富求疵瘢。\n\n村坊有首巷有长，各司其地催纳完。楮皮市价同罗纨，金模银范高堆槃。\n\n分头齐赴社神庙，稽颡焚告欢声攒。灵车隐隐天门端，华旗五丈螭虬蟠。\n\n真皇撚须降颜色，空烟回舞双青鸾。歃牛庖鹿迎上銮，琢玉为俎珍珠箪。\n\n烛屏华茜交红珊，香毬百绺芙蓉抟。觋姑鸣蠡唤阴月，朝天狐髻新鬗鬗。\n\n咒辞秘密无谑谰，似为民白精力殚。锡之饱煖常平安，灾无焚溺无凶奸。\n\n或作狡狯藐科律，迟回抽减来触掸。火犀赤眼透九井，呼吸不得雷霆瞒。\n\n女青执笔驱獾犴，泥犁五狱刀巑岏。籍尔家室戮尔嗣，幽囚骨肉诛心肝。\n\n斯民乃惧乃惩戒，低声唯唯容凄寒。担筐挟镪恐人后，挤肩狭路争嚣欢。\n\n其匮乏者穷谋钻，典物鬻器忘衣餐。一传万鬨蔽城市，若狂若醉无从拦。\n\n道人丰颐垂两髋，弟子执拂童司鞶。巍峨紫馆压朱邸，洞庭八牖环明峦。\n\n暮拥勺药朝斟兰，醉骑铜虎摩琅玕。千箱百斛均匪难，罪章讵惜功曹弹？\n\n奈何当道瘖且眢，听其妖惑民受剜。化工大造纳群有，奚资琐细弥歉单。\n\n卓哉文正毁淫祀，整饬薄俗今所难。何当痛洗真宰辱，鞭龙远吸昆崙澜。\n\n","type":[]}
{"_id":{"$oid":"5b9a19e8367d5c0f40d23826"},"title":"赵季若染髭走笔简之","dynasty":"宋代","writer":"蔡戡","content":"赵子方五十，须鬓何斑斑。身老心未伏，揽镜嗟衰残。\n\n染髭学年少，整容向云鬟。世间有仙诀，坐使壮岁还。\n\n霜华喜顿改，霞脚惊先斓。乃知人力穷，欲夺造化难。\n\n黑白变朝暮，相对真面谩。眉目且作伪，而况方寸间。\n\n劝君循天理，颓然任苍颜。汉廷方贵老，白首尚握兰。\n\n","type":[]}
{"_id":{"$oid":"5b9a19e8367d5c0f40d23827"},"title":"马毙三首 其二","dynasty":"宋代","writer":"仇远","content":"苦无驰骤但加餐，马性由来不耐閒。官满马亡归去好，且骑白犊看青山。\n\n","type":[]}
{"_id":{"$oid":"5b9a19e8367d5c0f40d23828"},"title":"庆裴脩撰母八十","dynasty":"明代","writer":"杨荣","content":"人子愿亲寿，今古心所同。赋命本於天，所愿宁悉从。\n\n懿哉裴氏母，执德柔以恭。相夫务勤俭，训子亲和熊。\n\n妇道与母仪，二者备厥躬。所以获天祐，具此寿福隆。\n\n夫贵子亦显，乃荷鸾诰封。冠帔何煇煌，发白颜如童。\n\n年今届八帙，目明耳犹聪。华旦称寿觞，绮席生香风。\n\n翩跹五綵衣，拜舞春融融。冀母踰百岁，更祝繁禧崇。\n\n","type":[]}
{"_id":{"$oid":"5b9a19e8367d5c0f40d23829"},"title":"赋新茶","dynasty":"宋代","writer":"李曾伯","content":"建岭人夸第一纲，湘中热后已先尝。\n虽然声价殊官焙，反觉山家气味长。","type":[]}
{"_id":{"$oid":"5b9a19e8367d5c0f40d2382a"},"title":"舟过陆州谢乡人余五郎送酒","dynasty":"明代","writer":"王寅","content":"新醪香艳石榴花，赠得双樽不用赊。\n为谢客愁消得尽，残年一路醉还家。","type":[]}
{"_id":{"$oid":"5b9a19e8367d5c0f40d2382b"},"title":"种蜡梅喜成时欲暂往梁溪","dynasty":"宋代","writer":"张镃","content":"出得荆扉喜欲颠，园夫撑到蜡梅船。\n包封山土根微脱，束缚溪藤叶尚鲜。\n搬处侧从新迳里，种时围向旧台边。\n叮咛等待吾归看，切莫开花小至前。","type":[]}
{"_id":{"$oid":"5b9a19e8367d5c0f40d2382c"},"title":"送龙孔绍上舍还乡","dynasty":"明代","writer":"罗钦顺","content":"浦树迎秋咽早蝉，江风吹雨润离筵。壮怀永结青云上，乡思遥驰白雁前。\n\n伴得同声深酒盏，行逢佳景费吟笺。已看头角峥嵘见，此去宁容久在渊。\n\n","type":[]}
{"_id":{"$oid":"5b9a19e8367d5c0f40d2382d"},"title":"王子英馆杨氏作诗自述以柬之 其三","dynasty":"元代","writer":"岑安卿","content":"蒲轮逆申公，感慨怀汉武。为治顾力行，所答惟一语。\n\n寥寥百世下，兹事谁复举。高松梁栋材，埋没同草莽。\n\n","type":[]}
{"_id":{"$oid":"5b9a19e8367d5c0f40d2382e"},"title":"宫词","dynasty":"宋代","writer":"王仲修","content":"宫槐御柳绕池亭，水殿中间暑气清。\n珠纲帘深尘不到，静闻燕子引雏声。","type":[]}
{"_id":{"$oid":"5b9a19e8367d5c0f40d2382f"},"title":"除夕过任山甫不遇","dynasty":"明代","writer":"欧大任","content":"任昉诗谁似，风流大郡僚。贡金同九牧，鸣佩已三朝。\n\n岁暮家炊桂，天涯客颂椒。寻君不可见，羸马玉河桥。\n\n","type":[]}
{"_id":{"$oid":"5b9a19e9367d5c0f40d23830"},"title":"杂诗 其七","dynasty":"魏晋","writer":"陶渊明","content":"日月不肯迟，四时相催迫。\n寒风拂枯条，落叶掩长陌。\n弱质与运颓，玄鬓早已白。\n素标插人头，前途渐就窄。\n家为逆旅舍，我如当去客。\n去去欲何之？南山有旧宅。","type":[]}
{"_id":{"$oid":"5b9a19e9367d5c0f40d23831"},"title":"和渔具十绝 其七 灯","dynasty":"宋代","writer":"牟巘","content":"荧荧枯蚌中，急雪洒不灭。西风明日晴，双花为侬结。\n\n","type":[]}
{"_id":{"$oid":"5b9a19e9367d5c0f40d23832"},"title":"赠陈明经","dynasty":"明代","writer":"徐渭","content":"青袍当夏剪，丹粟在秋芳。攀折一枝好，风雷八月凉。\n\n马疾道不短，鲤化角偏长。尚隔两三月，君先眉上黄。\n\n","type":[]}
{"_id":{"$oid":"5b9a19e9367d5c0f40d23833"},"title":"新笋二首 其一","dynasty":"明代","writer":"卢龙云","content":"旧干依檐出，新芽拆藓来。清标霜里劲，生意地中回。\n\n何日能栖凤，先春解友梅。琴囊与诗卷，还并绿阴开。\n\n","type":[]}
{"_id":{"$oid":"5b9a19e9367d5c0f40d23834"},"title":"钓台二首","dynasty":"宋代","writer":"缪瑜","content":"桐庐江中秋水清，富春山中秋月明。\n钓竿千尺无恙在，持竿我欲从先生。\n先生岂是傲当世，鄙夫患失滔滔是。\n狂澜既倒挽之回，持报故人惟此尔。\n衮衣不博一羊裘，事往台空江自流。\n遂令千古重名节，於乎先生真汉杰。","type":[]}
{"_id":{"$oid":"5b9a19ea367d5c0f40d23835"},"title":"同皇甫子循游横山二首 其二","dynasty":"明代","writer":"唐顺之","content":"常时思独往，坐为尘事撄。幸接金门客，相攀桂树荣。\n\n峰微片云度，谷静众禽鸣。何年将结社，与子共逃名。\n\n","type":[]}
{"_id":{"$oid":"5b9a19ea367d5c0f40d23836"},"title":"偈颂一百零二首 其八十五","dynasty":"宋代","writer":"释绍昙","content":"结夏已十日了也，寒山子作么生。村诗吟落韵，竹管贮残羹。\n\n结夏已十日了也，水牯牛作么生。爱从荒草去，不向坦途行。\n\n精神陡顿，头角峥嵘。好把一坑埋瘗却，千峰云静月华明。\n\n","type":[]}
{"_id":{"$oid":"5b9a19ea367d5c0f40d23837"},"title":"孙褒铜印歌","dynasty":"清代","writer":"桂馥","content":"张俭亡命谁投止，鲁国孔褒堪依恃。事觉俭捕褒亦收，一门老幼力争死。\n\n死者千年骨已灭，私印犹存肝胆血。友朋一诺重千金，何烦印信合符节。\n\n石碑出土成臼科，独留名字终不磨。一碑一印在人世，闇中当有神物呵。\n\n去年曾见窦武印，汉人气节如山峻。文举之碑不可寻，德让有碣字难认。\n\n我携此印归曲阜，陈于碑下拜稽首。家业授受《春秋经》，谁为《公羊》发墨守。\n\n","type":[]}
{"_id":{"$oid":"5b9a19ea367d5c0f40d23838"},"title":"牡丹下宴集 其五","dynasty":"清代","writer":"孙原湘","content":"席罢香舆散画阑，感卿花下独来看。比肩立尽斜阳影，相见非难别总难。\n\n","type":[]}
{"_id":{"$oid":"5b9a19ea367d5c0f40d23839"},"title":"《东方诗风》创刊号面世龙生兄招饮南纪门诗以记之 其一","dynasty":"当代","writer":"陈仁德","content":"朗吟豪饮气纵横，一卷新编共点评。莫道诗人皆落寞，小姑隔座索签名。\n\n","type":[]}
{"_id":{"$oid":"5b9a19eb367d5c0f40d2383a"},"title":"有怀周燕五","dynasty":"当代","writer":"程坚甫","content":"隔水偏能断羽鳞，文缘再续竟无因。那从末俗求知己，却为凉风忆故人。\n\n老我形骸犹放浪，知公才调最清新。山城风雨鸡鸣夜，剪烛论诗迹已陈。\n\n","type":[]}
{"_id":{"$oid":"5b9a19eb367d5c0f40d2383b"},"title":"虞美人","dynasty":"清代","writer":"陈方恪","content":"南朝几许伤心事。一枕苏春睡。猗兰青鸟返瑶天。不尽落花流水、恨年年。\n\n兴亡覆手翻云雨。谁抵钟情苦。瓣香千载盥清词。人是金戈铁马、渡江时。\n\n","type":[]}
{"_id":{"$oid":"5b9a19eb367d5c0f40d2383c"},"title":"再次笋韵","dynasty":"宋代","writer":"张扩","content":"羽猎谁寻狐貉皮，空林失箭已千枝。遥聆春晚斧斤响，不到岁寒霜雪时。\n\n喜有斋熏延上座，愧无椽管付师宜。平生漫作汉宫妾，十指许长君未知。\n\n","type":[]}
{"_id":{"$oid":"5b9a19eb367d5c0f40d2383d"},"title":"题罗年能六友堂","dynasty":"宋代","writer":"魏了翁","content":"罗氏堂中六友图，要求纸尾数行书。\n若於此味真知得，着甚言词乞与渠。","type":[]}
{"_id":{"$oid":"5b9a19eb367d5c0f40d2383e"},"title":"重阳前一日约寓公饮于新开湖之西港有歌词者其乱曰会与州人饮公遗爱一江醇酎遂以此分韵赋诗某得一字","dynasty":"宋代","writer":"魏了翁","content":"吾州远景楼，为天下第一。下有千尺湖，长虹倚斜日。\n\n烟云纷蔽亏，草树互蒙密。人既位通显，湖犹困遗逸。\n\n一段云锦机，割截不成疋。我来划见之，慨然为拈出。\n\n凹者豁以舒，凸者疏而溢。乃取半山句，以榜湖阴室。\n\n晨舟乱平渺，日晏未云毕。客喜以问余，幻成子何术。\n\n余非袭而致，彼有是良质。牛山木尝美，茅径人自窒。\n\n一笑各会心，凉风送萧瑟。\n\n","type":[]}
{"_id":{"$oid":"5b9a19eb367d5c0f40d2383f"},"title":"次韵和酬","dynasty":"宋代","writer":"杨蟠","content":"涧南一啸清风发，林下重来白日长。\n云远石深连鹫岭，水寒沙浅似鱼梁。\n漫因野老询前事，间伴幽人撷众芳。\n更欲穷源情未已，知君嗔我索归忙。","type":[]}
{"_id":{"$oid":"5b9a19eb367d5c0f40d23840"},"title":"绝句四首","dynasty":"唐代","writer":"杜甫","content":"堂西长笋别开门，堑北行椒却背村。\n梅熟许同朱老吃，松高拟对阮生论。\n\n欲作鱼梁云复湍，因惊四月雨声寒。\n青溪先有蛟龙窟，竹石如山不敢安。\n\n两个黄鹂鸣翠柳，一行白鹭上青天。\n窗含西岭千秋雪，门泊东吴万里船。\n\n药条药甲润青青，色过棕亭入草亭。\n苗满空山惭取誉，根居隙地怯成形。\n\n","type":["抒情","组诗"],"shangxi":"　　（一）\n\n　　第一首先写草堂，举其四景：堂西的竹笋，堑北的行椒，园中的梅子，久七前的松树。诗人处在这远离闹市的幽静环境之中，因看到园中将熟的梅子，便想到待梅熟时邀朱老一同尝新；因看到堂前的松树，便希望和阮生在松荫下尽情地谈古论今。从中可以看出诗人对草堂的爱赏，以及他对生活的朴素的要求。他久经奔波，只要有一个安身之地就已经满足了。显然，这首诗虽属赋体却兼比兴，于平淡的写景叙事中寓含着诗人的淡泊心情，以作为组诗之纲。当时杜甫因好友严武再镇而重返草堂，足证严武在诗人心目中的重要地位，但这里他所想到的草堂的座上宾都不是严武，而是普普通通的朱老和阮生。这就可见诗人当时的心境和志趣了。\n\n　　（二）\n\n　　第二首诗写浣花溪，状其水势浩大，借“欲作鱼梁”而抒情，非真“欲作鱼梁”也。因为“作鱼梁，须劈竹沉石，横截中流，以为聚鱼之区，因溪有蛟龙，时兴云雨，故公不敢冒险以取利。”（《杜诗详注》卷十三引）对此解说，浦起龙《读杜心解》认为“是为公所愚也”。他说：“须知‘蛟龙，之想，只从‘云覆、‘雨寒，生出，值云雨而墩起文情也。”是有道理的。但浦氏以为这首诗“为作鱼梁而赋，而自况不凡”，则未免有点牵强。其实，这首诗并非什么“自况”，只是流露出诗人对能否在洗花溪畔的草堂安居下去的担心情绪。这才是“不敢安”三字的真实含意。诗人觉得自己在草堂尽管心境淡泊，无所奢求，但仍难保不测。诗中谓溪下有坟龙，时兴云雨，固是一种迷信的说法，却也十分形象化，隐隐可以显示出诗人身居草堂对成都局势的担心情状。这也正是诗人当时“三年奔走空皮骨”的心理状态。\n\n　　（三）\n\n　　这组诗一开始写草堂的春色，情绪是陶然的；而随着视线的游移、景物的转换、江船的出现，触动了他的乡情，四句景语完整表现了诗人这种复杂细致的内心思想活动。此诗两两对杖，写法非常精致考究，读起来却一点儿也不觉得雕琢，十分自然流畅。把读者由眼前景观引向广远的空间和悠长的时间之中，引入对历史和人生的哲思理趣之中。\n\n　　“两个黄鹂鸣翠柳，一行白鹭上青天。 窗含西岭千秋雪，门泊东吴万里船。”黄鹂、翠柳显出活泼的气氛，白鹭、青天给人以平静、安适的感觉。“鸣”字表现了鸟儿的怡然自得。“上”字表现出白鹭的悠然飘逸。黄、翠、白、青，色泽交错，展示了春天的明媚景色，也传达出诗人欢快自在的心情。诗句有声有色，意境优美，对仗工整。一个“含”字，表明诗人是凭窗远眺，此景仿佛是嵌在窗框中的一幅图画。这两句表现出诗人心情的舒畅和喜悦。“西岭”，即成都西南的岷山，其雪常年不化，故云“千秋雪”。“东吴”，三国时孙权在今江苏南京定都建国，国号为吴，也称东吴。这里借指长江下游的江南地区。“千秋雪”言时间之久，“万里船”言空间之广。诗人身在草堂，思接千载，视通万里，胸襟何等开阔！这两句也是全诗的点睛之笔，境界开阔，情志高远。在空间和时间两个方面拓宽了广度，使得全诗的立意一下子卓尔不群，既有杜诗一贯的深沉厚重，又舒畅开阔，实为千古名句。\n\n　　苏轼曾经说过：“少陵翰墨无形画”。此诗就像一幅绚丽生动的山水条幅：黄鹂、翠柳、白鹭、青天、江水、雪山，色调淡雅和谐，图象有动有静。画的中心是几棵翠绿的垂柳，黄莺儿在枝头婉转歌唱；画的上半部是青湛湛的天，一行白鹭映于碧空；远处高山明灭可睹，遥望峰巅犹是经年不化的积雪；近处露出半边茅屋，门前一条大河，水面停泊着远方来的船只。从颜色和线条看，作者把两笔鹅黄点染在一片翠绿之中，在青淡的空间斜勾出一条白线。点线面有机结合，色彩鲜明而又和谐。诗人身在草堂，思接千载，视通万里，胸次开阔，出语雄健。全诗对仗精工，着色鲜丽，动静结合，声形兼俱，每句诗都是一幅画，又宛然组成一幅咫尺万里的壮阔山水画卷。\n\n　　（四）\n\n　　第四首诗为药圃而赋。王嗣爽《杜臆》说：“公常多病，所至必种药，故有‘种药扶衰病，之句。”（《杜诗详注》卷十三引）。今影印本《杜臆》元，仇氏（仇兆鳌）当另有所据。”前两句写药圃景色，种药在两亭之间，青色叠映，临窗望去，油然而喜。后两句虽也是写药物的生长情状，与前两句写药物出土，发苗及枝柯的生长过程相连，对一药物生长于隙地的根部的形状作了描绘，足见诗人对药用植物形态学的认识；但就药寄慨，与首章淡泊之意略同，却不是一般的咏物诗，更绝非某些赏花玩月的作品可比。仇兆鳌注：“彼苗长荒山者，不能遍识其名，此隙地所栽者，又恐日浅术及成形身。”浦起龙亦说：“空山隙地，萧间寂寞之滨也，亦无取于见知矣。”可以参看，以见杜甫虽因严武再镇而重返草堂，但仍担心着“不测风云”，总是把自己同国家的命运联系在一起的。他毕竟不是那种忘乎一切的趋炎附势之人。\n\n"}
{"_id":{"$oid":"5b9a19eb367d5c0f40d23841"},"title":"题陈道士处静轩 其三","dynasty":"明代","writer":"李昌祺","content":"虚室原生白，寥寥一榻清。石坛云影度，金掌露光凝。\n\n叩齿宫神集，斋心道气澄。三尸能斩却，铅汞自然成。\n\n","type":[]}
{"_id":{"$oid":"5b9a19eb367d5c0f40d23842"},"title":"石田画庐山高","dynasty":"清代","writer":"吴廷桢","content":"石田老人笔有神，匡庐面目为写真。荦确高峰馲驼卧，蜿蜒悬瀑蛟龙蹲。\n\n更叱巨灵运神斧，削出坡陀似悬乳。哀猿下饮难攀条，寒鸟归飞愁堕羽。\n\n万古盘涡转轮毂，三叠水帘珠万斛。游人总向画图看，依稀认得康王谷。\n\n何年来游支短筇，笋舆芒屩相过从。会当洗耳万山顶，高揖五老看炉峰。\n\n","type":[]}
{"_id":{"$oid":"5b9a19eb367d5c0f40d23843"},"title":"重九","dynasty":"宋代","writer":"姜特立","content":"渊明颇爱重九名，我亦爱饮重九酒。已办黄菊与红萸，唤起陶公为四友。\n\n","type":[]}
{"_id":{"$oid":"5b9a19ec367d5c0f40d23844"},"title":"悲哉行","dynasty":"明代","writer":"黎遂球","content":"江魂夜热鴊□露，田光俛叹荆卿怒。风吹白浪上昆崙，海水千年骑马渡。\n\n丈夫须眉但如此，敲彻肝肠不相视。买丝绣面难绣心，餐英贯蕊徒枯吟。\n\n黯黯浮云红日入，不如饮酒兼吞泣。\n\n","type":[]}
{"_id":{"$oid":"5b9a19ec367d5c0f40d23845"},"title":"夜雨","dynasty":"清代","writer":"乾隆","content":"夜雨打船窗，恰值清梦醒。\n入耳适宜听，披衾不览冷。\n即南已增润，忆北牵怀永。\n须臾声渐稀，无眠以耿耿。","type":[]}
{"_id":{"$oid":"5b9a19ec367d5c0f40d23846"},"title":"村舍燕","dynasty":"明代","writer":"李昌祺","content":"垒破频频旋补泥，双飞双语更双栖。雕梁虽贵茅檐稳，暮去朝来莫怨低。\n\n","type":[]}
{"_id":{"$oid":"5b9a19ec367d5c0f40d23847"},"title":"密纬兄侍姬名曰秋雪长斋事佛诗以纪之 其一","dynasty":"明代","writer":"王彦泓","content":"嫁得才人百自由，岂须佛力散闲愁。机锋夙世同灵照，福慧他年在阿侯。\n\n姑射仙人真似雪，京江好女故名秋。西方定与郎同去，只愿莲开是并头。\n\n","type":[]}
{"_id":{"$oid":"5b9a19ec367d5c0f40d23848"},"title":"登云麓峰望南岳歌","dynasty":"清代","writer":"汤右曾","content":"我闻三神山，远在东海东。神仙恍惚路难到，世上五岳蟠胸中。\n\n忆临沧溟倚日观，九万曾踏扶摇风。昨辞蓬莱建羽节，阳景一翳迷高嵩。\n\n西南万里入罗鬼，似堕幽井窥圆穹。东还云梦吞八九，张乐已在轩辕宫。\n\n七十二峰青联属，苍梧天外云蒙蒙。清湘水流环九面，南岳神镇齐三公。\n\n灵妖物怪薮藏纳，彤蕤赤幕光曈昽。峰峰低昂宛相次，独有紫盖争祝融。\n\n雷泓风穴互开阖，玉书金简留穹窿。岣嵝山尖蝌蚪字，人迹欲到路已穷。\n\n使者虚亭花药绕，山人仙骨云霞通。似闻绿发有毛女，不少翠羽来青童。\n\n离宫福地入缥缈，目所眺瞩攀跻同。衡阳县前昔骋望，压阵𡾰嵼云排空。\n\n仙山咫尺俗缘误，况今百病中交讧。升高视远腰脚软，左右扶掖如衰翁。\n\n道人铁瓦缅遗构，拜岳之石高巃嵷。九疑清猿怨遥夜，洞庭落日浮孤篷。\n\n汉女幽兰冉冉翠，楚妃泪竹斑斑红。振衣周览穷上下，忽与意思增清雄。\n\n人间扰扰等蠛蠓，慎勿变化随沙虫。君不见回雁峰来八百里，挥手欲驾冥飞鸿。\n\n","type":[]}
{"_id":{"$oid":"5b9a19ec367d5c0f40d23849"},"title":"舟中有感","dynasty":"清代","writer":"翁煌南","content":"东都此去路漫漫，回首离情泪不乾。寞寂孤舟难写恨，家乡窃喜望中看。\n\n","type":[]}
{"_id":{"$oid":"5b9a19ec367d5c0f40d2384a"},"title":"虞美人 临翔老照片山水，以画意出之","dynasty":"当代","writer":"黄绮","content":"北来卅载还年少。此境谁能到。全凭笔墨养生功。毕竟古稀学画胜儿童。\n\n树平风缓山无刃。水似眼波润。借他照片一临之。博得大师微笑太愚痴。\n\n","type":[]}
{"_id":{"$oid":"5b9a19ed367d5c0f40d2384b"},"title":"迓帅夜渡广汉","dynasty":"宋代","writer":"郭印","content":"负弩迎使车，暮涂颇忽迫。\n篝火灭还明，羸驽费鞭策。\n行行汉江漘，月照沙水白。\n登舟越惊涛，未济忽欹侧。\n可怜为升斗，性命鸿毛掷。\n人生谁贵贱，同是蘧庐客。\n敢轻千户侯，愿丐五亩宅。\n归共老农游，饮酣歌帝泽。","type":[]}
{"_id":{"$oid":"5b9a19ed367d5c0f40d2384c"},"title":"别妻家","dynasty":"唐代","writer":"孟郊","content":"芙蓉湿晓露，秋别南浦中。鸳鸯卷新赠，遥恋东床空。 \n 碧水不息浪，清溪易生风。参差坐成阻，飘飖去无穷。 \n 孤云目虽断，明月心相通。私情讵销铄，积芳在春丛。","type":[]}
{"_id":{"$oid":"5b9a19ed367d5c0f40d2384d"},"title":"毗陵道中","dynasty":"明代","writer":"陶安","content":"孤帆斜日领舟行，远道无山为送迎。沙店疏篱堪问酒，烟村高树不闻莺。\n\n一湾野水鸥波静，到处蘋香客思清。莫叹飞蓬类踪迹，成名自昔在书生。\n\n","type":[]}
{"_id":{"$oid":"5b9a19ee367d5c0f40d2384e"},"title":"古像赞二百零五首 其二十 泰伯","dynasty":"明代","writer":"孙承恩","content":"周室作兴，笃生圣嗣。子不难让，默识天意。去国之迹，泯于无形。\n\n可谓至德，民无得称。\n\n","type":[]}
{"_id":{"$oid":"5b9a19ee367d5c0f40d2384f"},"title":"咏梅 其五","dynasty":"明代","writer":"区大相","content":"皎洁瑶台树，开花近东观。素影临玉阶，孤芳入幽幔。\n\n","type":[]}
{"_id":{"$oid":"5b9a19ee367d5c0f40d23850"},"title":"赠眼医","dynasty":"金朝","writer":"赵秉文","content":"和扁不并世，世岂无良医。今代王彦若，恨无东坡诗。\n\n大弨卧壮士，积热下脑脂。神针运斤风，此妙人得知。\n\n君言吾有道，神视了不疑。擘山导河流，破壁取蛟螭。\n\n圣道如日月，浮云时翳之。谁为补天手，刮膜施金篦。\n\n韩孟不可作，此艺真吾师。\n\n","type":[]}
{"_id":{"$oid":"5b9a19ee367d5c0f40d23851"},"title":"东湖留题 赠周生","dynasty":"宋代","writer":"黄裳","content":"七峰山下无尘客，方寸有能人未识。风吹山水意飘飘，月照市廛机寂寂。\n\n将使居人闻此声，既澄世虑虚生白。英华满轴非春能，银钩更有千钧力。\n\n忽然欲运胸中奇，一挥时落云间壁。何当便跨图南鹏，声意相寻七峰侧。\n\n","type":[]}
{"_id":{"$oid":"5b9a19ee367d5c0f40d23852"},"title":"闻槐庭东游，赋此寄赠 其四","dynasty":"清代","writer":"林朝崧","content":"一叶青莲出世间，小游仙乐几时还？锦囊画笔兼诗笔，好写三神海上山。\n\n","type":[]}
{"_id":{"$oid":"5b9a19ee367d5c0f40d23853"},"title":"次赵可大见赠二首 其二","dynasty":"宋代","writer":"龚璛","content":"美哉慈乌诗，倚歌鼻酸辛。矫矫寸草微，茫茫天地恩。\n\n人人有此乐，回看亲舍云。何如奉菽水，晼晚严晨昏。\n\n但云谷口耕，名为京师闻。\n\n","type":[]}
{"_id":{"$oid":"5b9a19ee367d5c0f40d23854"},"title":"洛阳城外望龙门作","dynasty":"明代","writer":"殷奎","content":"行至洛城下，豁然见龙门。连山亘千里，辟当南崖根。\n\n神功发玄造，面势驾厚坤。昔贤兹阐道，光烂搏桑暾。\n\n因之景益胜，后天镇长存。晴川一怅望，毕志誓穷源。\n\n","type":[]}
{"_id":{"$oid":"5b9a19ee367d5c0f40d23855"},"title":"初夏幽居杂赋","dynasty":"宋代","writer":"陆游","content":"篱落鱼池北，房栊道院东。\n水纹藤坐榻，山字素屏风。\n采药松冈近，投竿荻浦通。\n悠然搔短发，心事寄冥鸿。","type":[]}
{"_id":{"$oid":"5b9a19ee367d5c0f40d23856"},"title":"入都喜晤诸同人小集絮影轩分赋","dynasty":"清代","writer":"吴麟","content":"芳草残阳百里程，到来顿觉岁时更。敢言陶令还归社，笑说庞公又入城。\n\n小阁风花新意致，故人旗鼓旧纵横。酒阑惆怅瞻明月，落絮窗前雨乍晴。\n\n","type":[]}
{"_id":{"$oid":"5b9a19ee367d5c0f40d23857"},"title":"腊月一日与文瑞访定庵于北山别后奉寄","dynasty":"明代","writer":"顾清","content":"平林回步草堂深，二十年前此日心。尘土自能迂俗驾，云山曾不碍幽寻。\n\n孤标共指中流镇，高咏犹闻正始音。珍重寒江夜深别，满衣星彩动华簪。\n\n","type":[]}
{"_id":{"$oid":"5b9a19ef367d5c0f40d23858"},"title":"古像赞二百零五首 其四十六 汉武帝","dynasty":"明代","writer":"孙承恩","content":"盛气当阳，雄才御世。嘉乐唐虞，狭小汉制。振举百度，征伐四裔。\n\n烨烨明明，恢我王治。\n\n","type":[]}
{"_id":{"$oid":"5b9a19ef367d5c0f40d23859"},"title":"感寓 其一","dynasty":"明代","writer":"王称","content":"吾闻上古初，浑灏本一气。羲皇肇人文，龙马飒已至。\n\n轩鸿垂衣绅，唐虞臻至治。有巢邈以远，黼黻日云贵。\n\n自从苍姬还，玄酒薄真味。凤衰其如何，寥落匪一世。\n\n","type":[]}
{"_id":{"$oid":"5b9a19ef367d5c0f40d2385a"},"title":"题大痴山水","dynasty":"元代","writer":"杨维桢","content":"前山后山青不了，大树小树枝相樛。老痴胸中有丘壑，貌得江南一幅秋。\n\n","type":[]}
{"_id":{"$oid":"5b9a19ef367d5c0f40d2385b"},"title":"峡山寺","dynasty":"明代","writer":"白璿","content":"山郭推篷见，钟声出峡闻。岩扉晴拂雨，洞口晚留云。\n\n谷响传樵语，江空饮鹿群。归来看屐齿，犹带落花薰。\n\n","type":[]}
{"_id":{"$oid":"5b9a19ef367d5c0f40d2385c"},"title":"雪夜杂诗 其一","dynasty":"元代","writer":"王翰","content":"闭门吟咏学饥鸢，孤兴高情自一天。清景惟诗收拾得，党家粗俗亦徒然。\n\n","type":[]}
{"_id":{"$oid":"5b9a19ef367d5c0f40d2385d"},"title":"与谬栓法同行口占分水岭诗","dynasty":"宋代","writer":"骆罗宪","content":"数声猿叫闽山月，千里思家欠羽翰。\n疑怪五更衾枕冷，霜壶凛凛逼人寒。","type":[]}
{"_id":{"$oid":"5b9a19ef367d5c0f40d2385e"},"title":"水龙吟·咏托云松，用坡公韵。松在德胜门内拈花寺","dynasty":"清代","writer":"章钰","content":"此生无分擎天，好云何事红尘坠。知还未果，向空垂尽，是何情思。\n\n争道为霖，翻同作雾，这般濛闭。佛穹青万里，无端隔断，果谁见，身起。\n\n仗有老龙潜跃。把香林、四周笼缀。金刚竖几，木义伸臂，自拚糜碎。\n\n何等神通，比蜺蟠础，如犀分水。要教涧底秦官，背地洒，泥犁泪。\n\n","type":[]}
{"_id":{"$oid":"5b9a19ef367d5c0f40d2385f"},"title":"澶守谏议韩璹祷雨有应","dynasty":"宋代","writer":"晁补之","content":"长蜺饮井井欲乾，白鼍鸣窟凄风寒。公马未驾阴漫漫，公归湿幕濡旌幡。\n\n霜刀不染鹅颈殷，涂龙安享雩舞闲。隰桑有沃柔可攀，小麦青青大麦攒。\n\n拜公起舞公颜欢，明日空阶响夜阑。屋漏不复愁衣单，帡幪广厦安如山。\n\n","type":[]}
{"_id":{"$oid":"5b9a19ef367d5c0f40d23860"},"title":"闲居","dynasty":"唐代","writer":"李远","content":"尘事久相弃，沈浮皆不知。牛羊归古巷，燕雀绕疏篱。 \n 买药经年晒，留僧尽日棋。唯忧钓鱼伴，秋水隔波时。","type":[]}
{"_id":{"$oid":"5b9a19f0367d5c0f40d23861"},"title":"春帖子 皇后閤","dynasty":"宋代","writer":"王安中","content":"蕊笈琅函受秘文，清虚道合玉晨君。瑶台夜静朝真久，金屋春寒阅箓勤。\n\n","type":[]}
{"_id":{"$oid":"5b9a19f1367d5c0f40d23862"},"title":"题钱公辅众乐亭 其二","dynasty":"宋代","writer":"邵必","content":"城外千帆海舶风，城中居市苦憧憧。几生佳景为民老，一日贤侯与我同。\n\n道上槐阴连帟翠，水边人面照花红。寄言乐有时还尽，徒见甘棠忆召公。\n\n","type":[]}
{"_id":{"$oid":"5b9a19f1367d5c0f40d23863"},"title":"送模归卞山并示僧宗义为余守西岩者三首 其二","dynasty":"宋代","writer":"叶梦得","content":"端居探幽奇，自谓略已遍。昨登西山巅，雄绝昔未见。\n\n溪湖莽吞吐，云物纷百变。乃知十年间，尚或遗胜践。\n\n巢成辄弃去，我岂秋社燕。为吾课童仆，开辟尽二面。\n\n莫言羊肠险，径小烦屡转。杖藜不用扶，吾脚犹尔健。\n\n","type":[]}
{"_id":{"$oid":"5b9a19f1367d5c0f40d23864"},"title":"浣溪纱 题赵叔孺画马","dynasty":"清代","writer":"吴湖帆","content":"瘦马龚生不画肥。王孙画骨更神奇。秋郊沙卧夕阳低。\n\n千里玉华甘伏枥，一场云梦付长嘶。萧萧风露不胜悲。\n\n","type":[]}
{"_id":{"$oid":"5b9a19f1367d5c0f40d23865"},"title":"春旱四首 其一","dynasty":"宋代","writer":"刘克庄","content":"一春闵雨动龙颜，晓殿权停贺雪班。林下散人看邸报，也疏把酒废游山。\n\n","type":[]}
{"_id":{"$oid":"5b9a19f1367d5c0f40d23866"},"title":"杂言四首 其二","dynasty":"元代","writer":"贡奎","content":"楚冈产至宝，草木为华滋。一朝献君门，借问识者谁？\n\n居然刖其足，九死终不移。枯荣祗自辱，造物真有知。\n\n","type":[]}
{"_id":{"$oid":"5b9a19f1367d5c0f40d23867"},"title":"游王寿山","dynasty":"宋代","writer":"蔡蒙吉","content":"王寿山头石径斜，不知何处有仙家。烟霞踏遍芒鞋破，一路春鸠啼落花。\n\n","type":[]}
{"_id":{"$oid":"5b9a19f1367d5c0f40d23868"},"title":"咏物体六十六首 其三十三 老少年","dynasty":"明代","writer":"王世贞","content":"秋色空庭媚眼明，嫣然衰叶转盈盈。虚怜夏女能倾族，恰比徐娘尚有情。\n\n裛露丹枫聊借润，拒霜黄菊肯同盟。春英三五曾涂抹，短蔓长条恨已生。\n\n","type":[]}
{"_id":{"$oid":"5b9a19f1367d5c0f40d23869"},"title":"赠崔礼驸马","dynasty":"唐代","writer":"王建","content":"凤凰楼阁连宫树，天子崔郎自爱贫。金埒减添栽药地， \n 玉鞭平与卖书人。家中弦管听常少，分外诗篇看即新。 \n 一月一回陪内宴，马蹄犹厌踏香尘。","type":[]}
{"_id":{"$oid":"5b9a19f1367d5c0f40d2386a"},"title":"印香盘","dynasty":"明代","writer":"朱之蕃","content":"不听更漏向谯楼，自剖玄机贮案头。炉面匀铺香粉细，屏间时有篆烟浮。\n\n回环恍若周天象，节次同符五夜筹。清梦觉来知候改，褰帷星火照吟眸。\n\n","type":[]}
{"_id":{"$oid":"5b9a19f1367d5c0f40d2386b"},"title":"哭内子王华姜 其十三","dynasty":"明代","writer":"屈大均","content":"清明节已届，雨露使心悲。外舅与外姑，野祭今同谁。\n\n汝生治酒食，汝死魂无衣。骸骨傍先公，安此南海湄。\n\n扶胥云惨惨，黄木风凄凄。万里归成妇，袝葬固其宜。\n\n大恩虽未卒，孝媛名已垂。\n\n","type":[]}
{"_id":{"$oid":"5b9a19f2367d5c0f40d2386c"},"title":"挽钱仲耕运使 其二","dynasty":"宋代","writer":"孙应时","content":"濒海安盐筴，潢池息盗兵。上常高计画，公不谓功名。\n\n恻怛忧民志，驱驰报国情。双溪最遗爱，歌颂未收声。\n\n","type":[]}
{"_id":{"$oid":"5b9a19f2367d5c0f40d2386d"},"title":"宋进马哀词","dynasty":"唐代","writer":"王维","content":"背春涉夏兮，众木蔼以繁阴。连金华与玉堂兮， \n 宫阁郁其沈沈。百官并入兮，何语笑之哑哑， \n 君独静嘿以伤心。草王言兮不得辞，我悲减思兮少时。 \n 仆夫命驾兮，出阊阖，历通逵。陌上人兮如故， \n 识不识兮往来。眼中不见兮吾儿，骖紫骝兮从青骊。 \n 低光垂彩兮，怳不知其所之。辟朱户兮望华轩， \n 意斯子兮候门。忽思瘗兮城南，心瞀乱兮重昏。 \n 仰诉天之不仁兮，家唯一身，身止一子，何胤嗣之不繁， \n 就单鲜而又死。将清白兮遗谁，问诗礼兮已矣。 \n 哀从中兮不可胜，岂暇料馀年兮复几。日黯黯兮颓晔， \n 鸟翩翩兮疾飞。邈穷天兮不返，疑有日兮来归。 \n 静言思兮永绝，复惊叫兮沾衣。客有吊之者曰： \n 观未始兮有物，同委蜕兮胡悲？且延陵兮未至， \n 况西河兮不知。学无生兮庶可，幸能听于吾师。 \n","type":[]}
{"_id":{"$oid":"5b9a19f2367d5c0f40d2386e"},"title":"送郑见素游江东","dynasty":"明代","writer":"汤显祖","content":"艳艳春墀发花朵，寂寂春寒试灯火。\n人日何人清夜沈，玉茗堂前风月可。\n向昔登高平远间，满目沧浪无土山。\n就中有人郑君美，学富文清幽意闲。\n信美闲游动千里，如花揽结金陵子。\n但闻春草为春生，几见情人为情死。\n采葛成衣秋奈何，看朱成碧春又过。\n冉香亭下神姑酒，忽忽江皋离恨多。","type":[]}
{"_id":{"$oid":"5b9a19f2367d5c0f40d2386f"},"title":"和李光祖二首","dynasty":"宋代","writer":"吴芾","content":"漏残休更问铜壶，自视平生分已逾。\n每叹奔驰非得计，只知静退是良图。\n耽诗况味今虽在，爱酒情怀近已无。\n诏比二疏吾岂敢，或言出处亦相符。","type":[]}
{"_id":{"$oid":"5b9a19f2367d5c0f40d23870"},"title":"赠安成诗","dynasty":"南北朝","writer":"谢灵运","content":"明政敦化。\n矜恤载怀。\n用掇良彦。\n循我人黎。\n江既永矣。\n服亦南畿。\n解袂告离。\n云往风飞。","type":[]}
{"_id":{"$oid":"5b9a19f2367d5c0f40d23871"},"title":"次圭父游将军岩韵二首 其一","dynasty":"宋代","writer":"朱熹","content":"极目危岑杳霭间，谁将层栋压巑岏。瘦筇上上莫辞远，绝境行行得细观。\n\n眢井尚馀茅绖处，考槃无复硕人宽。倦来拂石支拳睡，万壑吟风午梦阑。\n\n","type":[]}
{"_id":{"$oid":"5b9a19f2367d5c0f40d23872"},"title":"寒食二绝 其一","dynasty":"宋代","writer":"吕本中","content":"梨花雪白柳深青，也似中原旧驿亭。犹记往来寒食下，客房无酒卧空瓶。\n\n","type":[]}
{"_id":{"$oid":"5b9a19f2367d5c0f40d23873"},"title":"除夕有感","dynasty":"明代","writer":"王慎中","content":"岁去江城人未归，寥寥心事掩寒扉。明朝一岁知何似，三十年中已尽非。\n\n","type":[]}
{"_id":{"$oid":"5b9a19f2367d5c0f40d23874"},"title":"次韵费司法 其二","dynasty":"宋代","writer":"方岳","content":"山居未省佩弦韦，紧闭柴扉不问谁。自钓鳜鱼西塞雨，久盟猿鹤北山移。\n\n古今不遇岂惟我，宇宙无穷付与诗。直道背时宁敢尔，白云深处要耘芝。\n\n","type":[]}
{"_id":{"$oid":"5b9a19f2367d5c0f40d23875"},"title":"袁季海别驾以所藏灵壁石诗轴见示为此篇","dynasty":"宋代","writer":"李流谦","content":"诸天享备福，宫殿常随之。\n骄王擅雄富，钟鼓具不移。\n巨细无实相，一种生幻师。\n君家数尺峰，央处供娱嬉。\n衡嵩接几闼，岷峨入提携。\n只作如是解，天地绋目瑿。\n君言勿作剧，丐我琼琚词。\n援毫不能奇，永愧崭绝姿。\n烹茶炷炉薰，崷崒缭轻丝。\n如云出涧壑，顷暂万国滋。\n请以小喻大，人才亦如斯。\n我无适俗韵，梦想怀崯崎。\n借渠琳琅响，和我兰荃诗。\n明朝谢冠服，云根有茅莰。","type":[]}
{"_id":{"$oid":"5b9a19f4367d5c0f40d23876"},"title":"乱后得袁二丈书","dynasty":"明代","writer":"宗臣","content":"浮云望断沧海边，尺书西来谁与传。眼前盗贼至今日，赋里江山非昔年。\n\n清世何人洗兵马，孤城有客愁烽烟。紫芋黄菊漫消息，秋风欲上湖东船。\n\n","type":[]}
{"_id":{"$oid":"5b9a19f4367d5c0f40d23877"},"title":"避暑","dynasty":"明代","writer":"林大钦","content":"避暑仍兹地，薰风吹我襟。和光随鸟性，萧寂旷云林。\n\n道虑谢欣戚，达思齐古今。逍遥对萝薜，永矣解余簪。\n\n","type":[]}
{"_id":{"$oid":"5b9a19f4367d5c0f40d23878"},"title":"过赵庵感赋","dynasty":"近代","writer":"叶云峰","content":"清明扫墓过山陂，胜地重临不忍思。银杏参天风瑟瑟，竹林深处鸟叽叽。\n\n状元孝子成陈迹，道德文章已失时。断碣残碑卧夕照，荒烟蔓草使人悲。\n\n","type":[]}
{"_id":{"$oid":"5b9a19f4367d5c0f40d23879"},"title":"新雁过妆楼 次吴梦窗韵","dynasty":"清代","writer":"吴湖帆","content":"镜水芙蓉。低鬟亸、娉婷槛曲池东。涴泥轻染，还认历历芳踪。\n\n醉颊三分添采艳，淡妆半倚透春浓。似相逢。汉灵鼓瑟，洛梦惊鸿。\n\n匆匆无言暗别，任露华泪落，粉褪尘空。断肠深院，清漏怨泣啼蛩。\n\n回思对花对月，认真色、真香娇印红。天涯远，正是绵绵，恨长忆心中。\n\n","type":[]}
{"_id":{"$oid":"5b9a19f4367d5c0f40d2387a"},"title":"中秋不寐有感","dynasty":"当代","writer":"裴涛","content":"清霜黄叶碧云天，世事终难如月圆。自我生涯知进退，由人辞色辨愚贤。\n\n渐安槐国风流梦，久废灯窗秋水篇。露重沾衣同寂寞，此心归处似寒渊。\n\n","type":[]}
{"_id":{"$oid":"5b9a19f4367d5c0f40d2387b"},"title":"次韵孙推官朴见寄二首 其一","dynasty":"宋代","writer":"苏辙","content":"蒙愠未能忧悄悄，得闲时复醉昏昏。知君亦学无言语，岂悟维摩不二门。\n\n","type":[]}
{"_id":{"$oid":"5b9a19f4367d5c0f40d2387c"},"title":"阳春曲十首","dynasty":"明代","writer":"陆深","content":"轻云微雨净风沙，门掩春寒飐碧纱。缥缈凤箫催羯鼓，前村实有预开花。\n\n","type":[]}
{"_id":{"$oid":"5b9a19f4367d5c0f40d2387d"},"title":"和双岩雪月赏菊之什","dynasty":"明代","writer":"孙承恩","content":"寒夜大雪霰，冰山郁嵯峨。登堂欣有会，对菊可无歌。\n\n狎恰三人共，联翩五字哦。差池胥会少，感慨系时多。\n\n韩孟才非敌，曹刘兴不过。高城闻击柝，深巷息鸣珂。\n\n放浪予诚罪，撝谦公谓何。疏弦馀古调，劲质靡柔柯。\n\n雕鹗横霄汉，骅骝蓦涧坡。岂惟抒悃素，直用发天和。\n\n纵语言无择，论心谊不颇。焉能甘龊龊，秪是守波波。\n\n共拟心扶日，难教手障河。襟期忝同趣，才力竟殊科。\n\n病骨思丹换，衰颜得酒酡。莫教夸父日，空忆鲁阳戈。\n\n魏老非妩媚，陶翁且婆娑。但令樽有醑，莫计雀堪罗。\n\n要使常披豁，而谁事唯阿。相期崇令德，永诵白圭磨。\n\n","type":[]}
{"_id":{"$oid":"5b9a19f4367d5c0f40d2387e"},"title":"冰上人至自中宿以诗为贽病中下榻赋以赠之 其一","dynasty":"明代","writer":"张萱","content":"蓬蒿初辟径，薝卜已全花。阅世唯高枕，为僧未出家。\n\n何来持半偈，刚说演三车。能使泥犁客，超然识聚沙。\n\n","type":[]}
{"_id":{"$oid":"5b9a19f4367d5c0f40d2387f"},"title":"和单君范古意六首 其三 樵","dynasty":"宋代","writer":"陈著","content":"枯者既就拾，湿者亦既束。空此一谷薪，载之可折轴。\n\n下山售市价，得粮不能宿。谁知此时心，气塞口自嘿。\n\n安得如买臣，卖薪有时足。\n\n","type":[]}
{"_id":{"$oid":"5b9a19f5367d5c0f40d23880"},"title":"游僊","dynasty":"宋代","writer":"陆游","content":"初珥金貂谒紫皇，僊班最近玉炉香。\n为怜未惯层霄冷，独赐流霞九酝觞。","type":[]}
{"_id":{"$oid":"5b9a19f5367d5c0f40d23881"},"title":"过汉州留房公湖一日戏和少陵韵二首","dynasty":"宋代","writer":"李壁","content":"西湖天下胜，贤相古来稀。\n汛扫邀明月，徜徉逗落晖。\n蒲深鸂鶒响，林静鹧鸪飞。\n脚力应难遍，雕栏幸可依。","type":[]}
{"_id":{"$oid":"5b9a19f5367d5c0f40d23882"},"title":"晋正德大豫舞歌二首 其二 大豫舞歌","dynasty":"魏晋","writer":"傅玄","content":"于铄皇晋，配天受命。熙帝之光，世德惟圣。嘉乐大豫，保佑万姓。\n\n渊兮不竭，冲而用之。先帝弗违，虔奉天时。\n\n","type":[]}
{"_id":{"$oid":"5b9a19f5367d5c0f40d23883"},"title":"度居庸关 其二","dynasty":"明代","writer":"王世贞","content":"七陵佳气郁葱哉，睥睨寒烽北极开。车转天门通箭括，水排坤轴建瓴来。\n\n书生绝质无中策，大将犁庭有异才。边马莫移青海帐，汉家曾记白登台。\n\n","type":[]}
{"_id":{"$oid":"5b9a19f5367d5c0f40d23884"},"title":"雨中李惟寅宋忠甫邀集冯虚阁同吴公择方子及诸君得游字 其二","dynasty":"明代","writer":"欧大任","content":"千雉鸡山侧，丹梯到上头。石能萦细蔓，阁自俯长楸。\n\n净土高僧社，清时大雅游。雨深春草绿，犹自足淹留。\n\n","type":[]}
{"_id":{"$oid":"5b9a19f5367d5c0f40d23885"},"title":"子夜歌四十二首 其二十一","dynasty":"魏晋","writer":"佚名","content":"别后涕流连，相思情悲满。忆子腹糜烂，肝肠尺寸断。\n\n","type":[]}
{"_id":{"$oid":"5b9a19f5367d5c0f40d23886"},"title":"出为豫章郡途次庐山东岩下","dynasty":"唐代","writer":"张九龄","content":"兹山镇何所，乃在澄湖阴。下有蛟螭伏，上与虹蜺寻。 \n 灵仙未始旷，窟宅何其深。双阙出云峙，三宫入烟沉。 \n 攀崖犹昔境，种杏非旧林。想像终古迹，惆怅独往心。 \n 纷吾婴世网，数载忝朝簪。孤根自靡托，量力况不任。 \n 多谢周身防，常恐横议侵。岂匪鹓鸿列，惕如泉壑临。 \n 迨兹刺江郡，来此涤尘襟。有趣逢樵客，忘怀狎野禽。 \n 栖闲义未果，用拙欢在今。愿言答休命，归事丘中琴。","type":[]}
{"_id":{"$oid":"5b9a19f5367d5c0f40d23887"},"title":"杂诗三十二首 其五","dynasty":"明代","writer":"李梦阳","content":"命驾将何之，意欲快我心。蛮方乱如麻，匈奴寇榆林。\n\n挥剑誓俱亡，彼军忽如沉。岂为尺寸勋，国仇怒至今。\n\n昆崙贡织皮，鸱鸮怀好音。功高固不赏，谗妒来相寻。\n\n哀哉险侧子，倾词谁见钦。\n\n","type":[]}
{"_id":{"$oid":"5b9a19f5367d5c0f40d23888"},"title":"送张掌教致仕归临江","dynasty":"明代","writer":"祝允明","content":"青眼摩挲醉袂分，那堪客里别夫君。风情好似陶彭泽，官职常如郑广文。\n\n渝水晚沙眠宿鹭，蒙山老树映归云。虚堂索句昏钟静，宦海潺湲想未闻。\n\n","type":[]}
{"_id":{"$oid":"5b9a19f6367d5c0f40d23889"},"title":"虞美人·为张君华题其华月簃消夏图","dynasty":"清代","writer":"叶恭绰","content":"莲华世界环空碧。浑似鸥波宅。调冰杀粉助清吟。不信人间犹有俗尘侵。\n\n家山咫尺今何处。离合惊风雨。劫灰平地几楼台。愁见秾花偏傍战场开。\n\n","type":[]}
{"_id":{"$oid":"5b9a19f7367d5c0f40d2388a"},"title":"凤凰墩对雨","dynasty":"清代","writer":"弘历","content":"雨来西山西，凉送北窗北。佳矣妙烟容，时哉识秋德。\n\n珠玑有馀光，绮縠无定色。既以利稼穑，因之悦游陟。\n\n湖心敞高楼，娱睎停半刻。\n\n","type":[]}
{"_id":{"$oid":"5b9a19f7367d5c0f40d2388b"},"title":"答景裴","dynasty":"宋代","writer":"洪适","content":"春来剥啄少登门，涩雨悭风笑我村。桥上垂纶装好梦，花边倚杖记前言。\n\n长杨美竹虽当户，语燕流莺不到园。此会明年千里隔，诗筒犹有置邮存。\n\n","type":[]}
{"_id":{"$oid":"5b9a19f7367d5c0f40d2388c"},"title":"春日行近山 其二","dynasty":"元代","writer":"黄镇成","content":"门外山童扫落霞，问师还只在山家。推窗引客云边坐，自扇风炉煮雪花。\n\n","type":[]}
{"_id":{"$oid":"5b9a19f7367d5c0f40d2388d"},"title":"偈颂一百四十一首 其一二九","dynasty":"宋代","writer":"释师范","content":"前月只此月，后月亦此月。何得尘世人，竞赏中秋节。\n\n","type":[]}
{"_id":{"$oid":"5b9a19f7367d5c0f40d2388e"},"title":"和罗习之见寄因柬刘渊二首 其二","dynasty":"元代","writer":"郭钰","content":"中年离别倍依依，何事欢娱与愿违。日落群鸦烟外急，山空独鹤月中归。\n\n干戈满地荒瓜圃，蓑笠残年拥钓矶。问讯刘郎风雪冷，谁将金缕织成衣。\n\n","type":[]}
{"_id":{"$oid":"5b9a19f7367d5c0f40d2388f"},"title":"上黄参政寿七首 其二","dynasty":"宋代","writer":"许及之","content":"谁识金仙抱送时，年年惟有早梅知。只今不负调羹信，造化工深物自私。\n\n","type":[]}
{"_id":{"$oid":"5b9a19f7367d5c0f40d23890"},"title":"涂侍御同年邀饮观海楼 其二","dynasty":"明代","writer":"王渐逵","content":"绮闼散朝暾，芳原没晓痕。越天青不断，溟海势相吞。\n\n经济看遗迹，栖迟且素餐。凭高时遣兴，聊尔解空尊。\n\n","type":[]}
{"_id":{"$oid":"5b9a19f7367d5c0f40d23891"},"title":"荣昭德妃挽歌 其四","dynasty":"明代","writer":"黎民表","content":"祖道鸣笳引，行尘叠鼓声。椒涂非昔日，象服俨平生。\n\n诔册陈金印，灵輀饰翠旌。婉仪将旧德，青史尚垂名。\n\n","type":[]}
{"_id":{"$oid":"5b9a19f7367d5c0f40d23892"},"title":"次韵寄史彦明","dynasty":"宋代","writer":"牟巘五","content":"等閒看尽弁衡毗，旁郡聊从捧檄驰。\n候管乍披新定志，邮筒忽见故人诗。\n君方清绝行明镜，我正摧颓据槁枝。\n为喜彩衣还膝下，椒柈趁得颂花时。","type":[]}
{"_id":{"$oid":"5b9a19f7367d5c0f40d23893"},"title":"关中杂诗 其一","dynasty":"清代","writer":"顾炎武","content":"文史生涯拙，关河岁月劳。幽情便水竹，逸韵老蓬蒿。\n\n独雁飞常迅，寒鸡宿愈高。一窥西华顶，天下小秋毫。\n\n","type":[]}
{"_id":{"$oid":"5b9a19f8367d5c0f40d23894"},"title":"明妃词 其一","dynasty":"明代","writer":"吴俨","content":"西风冽冽塞云愁，冻合长河水不流。只恐妾颜明日改，单于轻易犯边州。\n\n","type":[]}
{"_id":{"$oid":"5b9a19f8367d5c0f40d23895"},"title":"梦与尤木石论史感旧七绝句","dynasty":"宋代","writer":"刘克庄","content":"径畈山栖谢宦情，竹溪巷处闭柴荆。\n然藜曾伴刘中垒，起蕝谁招鲁两生。","type":[]}
{"_id":{"$oid":"5b9a19f8367d5c0f40d23896"},"title":"酴醿","dynasty":"宋代","writer":"张九成","content":"昨夜姮娥到万山，更携青女散山间。\n天明欲去归不得，化作此花来破颜。","type":[]}
{"_id":{"$oid":"5b9a19f8367d5c0f40d23897"},"title":"赠姜邦杰 其二","dynasty":"宋代","writer":"丁逢","content":"鹰扬家世尚精神，授钺宣麻命数新。眷重先帝传禅日，恩除今上继承辰。\n\n谋猷合去陪诸老，眉宇重来看万人。约我登楼共秋月，少留不负百年身。\n\n","type":[]}
{"_id":{"$oid":"5b9a19f8367d5c0f40d23898"},"title":"慈节为朱彦明乃堂作","dynasty":"明代","writer":"谢迁","content":"苦节良独难，慈训尤不易。有儿归义方，庶矣柏舟誓。\n\n百年未亡身，祗为家门讣。于今幸两全，辛苦遂初志。\n\n他年泉台路，良人见无愧。\n\n","type":[]}
{"_id":{"$oid":"5b9a19f8367d5c0f40d23899"},"title":"人日次韵高寒贺杨公启宇华诞","dynasty":"当代","writer":"刘雄","content":"归卧林泉濩落身，鲁连原不齿苏秦。已辜鬼谷安邦术，来作神州袖手人。\n\n说部沧桑留野史，诗坛旗鼓见云鳞。且凭觞咏永今夕，日月双丸从转轮。\n\n","type":[]}
{"_id":{"$oid":"5b9a19f8367d5c0f40d2389a"},"title":"湖湄閒适二首 其一","dynasty":"宋代","writer":"孙锐","content":"荻花塘外老渔家，夜夜湖边倚钓槎。打起秋风鱼数尾，调羹尽可荐胡麻。\n\n","type":[]}
{"_id":{"$oid":"5b9a19f9367d5c0f40d2389b"},"title":"晓行","dynasty":"清代","writer":"弘旿","content":"晓行及远道，秋风吹我衣。疏星散平夜，寒溜流前溪。\n\n初日升东山，晨光忽熹微。景在未曙佳，万象纷迷离。\n\n此际有真趣，心閒身亦宜。举目送飞鸿，飘然生远思。\n\n","type":[]}
{"_id":{"$oid":"5b9a19f9367d5c0f40d2389c"},"title":"题马文璧画","dynasty":"明代","writer":"贝琼","content":"小桥危跨壑，破屋幸依山。\n避地人相过，朝天客未还。\n麝眠春草外，猿挂古松间。\n寂寞南窗日，残书亦久闲。","type":[]}
{"_id":{"$oid":"5b9a19f9367d5c0f40d2389d"},"title":"读史五首 其一","dynasty":"明代","writer":"何吾驺","content":"西汉文章尽剧秦，世风到此又安论。中兴满绘功臣像，谁为严陵写钓纶。\n\n","type":[]}
{"_id":{"$oid":"5b9a19fa367d5c0f40d2389e"},"title":"挽林希哲","dynasty":"明代","writer":"吴希贤","content":"此日湖山路，霜风玉树枝。顿成千古别，不尽百年悲。\n\n丹桂秋香早，青灯夜影迟。严翁双涕泪，便是忆君时。\n\n","type":[]}
{"_id":{"$oid":"5b9a19fa367d5c0f40d2389f"},"title":"西夏凯歌四首","dynasty":"明代","writer":"王稚登","content":"诏赐田租墨未干，诛夷顿失主恩宽。\n一朝罢却军兴费，四海疮痍动地欢。","type":[]}
{"_id":{"$oid":"5b9a19fa367d5c0f40d238a0"},"title":"和韩子文五首","dynasty":"宋代","writer":"曾协","content":"寒浅定知春已至，意闲仍觉日初长。\n已谙荣谢如空幻，一室萧然且坐忘。","type":[]}
{"_id":{"$oid":"5b9a19fa367d5c0f40d238a1"},"title":"摄事十三首","dynasty":"隋代","writer":"佚名","content":"思文圣祖，长发其祥。\n锡义蕃衍，德厚流光。\n眷命自天，卜世聿昌。\n祗肃孝享，降福无疆。","type":[]}
{"_id":{"$oid":"5b9a19fa367d5c0f40d238a2"},"title":"追和东坡梅花十绝 其九","dynasty":"宋代","writer":"王之道","content":"步入芳丛脚自轻，看来群卉眼偏明。和羹有实休疑晚，况是东君旧着情。\n\n","type":[]}
{"_id":{"$oid":"5b9a19fa367d5c0f40d238a3"},"title":"温飞卿体","dynasty":"近代","writer":"章以荣","content":"愁多一倍惜华年，顾影春风只是怜。凤吹初分秦苑里，花光欲透董帷前。\n\n月明笼绣双栖翼，雨暗重衾独自眠。想得秋期天上迩，玉绳犹隔绛河边。\n\n","type":[]}
{"_id":{"$oid":"5b9a19fa367d5c0f40d238a4"},"title":"摸鱼儿·便披蓑","dynasty":"宋代","writer":"刘克庄","content":"便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。","type":[]}
{"_id":{"$oid":"5b9a19fa367d5c0f40d238a5"},"title":"宿田舍遇雨","dynasty":"宋代","writer":"廖行之","content":"奔走尘埃日几西，又从舟楫问津涯。\n官身底事多羁束，世路由来足嶮巇。\n甘雨也知苏{左禾右罢}稏，轻风祗管舞涟漪。\n夕阳又傍田村宿，无限蜩螗噪晚颸。","type":[]}
{"_id":{"$oid":"5b9a19fa367d5c0f40d238a6"},"title":"药洲四首 其三","dynasty":"宋代","writer":"刘克庄","content":"怪怪奇奇石，谁能辨丑妍。莫教赞皇见，定辇入平泉。\n\n","type":[]}
{"_id":{"$oid":"5b9a19fa367d5c0f40d238a7"},"title":"和士特栽果十首 其四 橘","dynasty":"宋代","writer":"刘子翚","content":"南北由来地气偏，凌寒松柏但苍然。逾淮种橘今为枳，岂比中人性易迁。\n\n","type":[]}
{"_id":{"$oid":"5b9a19fb367d5c0f40d238a8"},"title":"颂古二十首 其五","dynasty":"宋代","writer":"释道颜","content":"根尘缚脱本同源，一处休复六用捐。手把一条红断贯，娘生鼻孔一时穿。\n\n","type":[]}
{"_id":{"$oid":"5b9a19fb367d5c0f40d238a9"},"title":"子夜歌十八首 其十三","dynasty":"唐代","writer":"晁采","content":"花池多芳水，玉杯挹赠郎。避人藏袖里，湿却素罗裳。\n\n","type":[]}
{"_id":{"$oid":"5b9a19fb367d5c0f40d238aa"},"title":"皇后庙十五首","dynasty":"宋代","writer":"真宗","content":"曾孙袭庆，柔祗育德。\n正位居见，其备不忒。\n教被宫台，化行邦国。\n祝史正辞，垂裕无极。","type":[]}
{"_id":{"$oid":"5b9a19fb367d5c0f40d238ab"},"title":"高宗祀明堂前朝享太庙二十一首","dynasty":"宋代","writer":"真宗","content":"歆我斋明，威行如存。\n牲牲是享，圭玉其温。\n群公执事，变既骏奔。\n礼成告入，咸福黎元。","type":[]}
{"_id":{"$oid":"5b9a19fb367d5c0f40d238ac"},"title":"西江月","dynasty":"近代","writer":"胡士莹","content":"花落香痕不灭，絮飞春影还休。画桥西畔水东头，如梦思量都够。\n\n楼外斜阳正好，黄昏也只难留。薄寒翠袖领春愁，坐尽鹊炉烟瘦。\n\n","type":[]}
{"_id":{"$oid":"5b9a19fb367d5c0f40d238ad"},"title":"招讼者归","dynasty":"明代","writer":"陈献章","content":"越王城里尘随马，刺史衙前吏喝人。此日王孙不归去，旧游芳草可怜春。\n\n","type":[]}
{"_id":{"$oid":"5b9a19fb367d5c0f40d238ae"},"title":"粤大饥","dynasty":"明代","writer":"欧主遇","content":"濯濯山上木，重重甑上尘。不虞垂暮节，见此大灾辰。\n\n岭海久縻烂，今疚更酸辛。肥遗谬云龙，饥兆天下沦。\n\n天刺神不富，曷丧号如焚。周周与蛩蛩，异俗各相因。\n\n胡乃同血气，秦越视所亲。救荒罕长策，望雨先作云。\n\n乞物思裴令，捐益欲周贫。庶几有秋获，比闾庆食新。\n\n","type":[]}
{"_id":{"$oid":"5b9a19fb367d5c0f40d238af"},"title":"赵次珊馆长重逢乡举之年同人各以诗纪奉呈二律 其二","dynasty":"清代","writer":"夏孙桐","content":"涑水庐陵宿望隆，仍于载笔见公忠。斯文维繫千秋责，晚节艰难一篑功。\n\n先正有灵方策在，鲰生报国此心同。汗青终得桑榆慰，莫为嗟麟虑道穷。\n\n","type":[]}
{"_id":{"$oid":"5b9a19fc367d5c0f40d238b0"},"title":"东风第一枝 十二月廿一日立春，时快雪三日矣","dynasty":"清代","writer":"周之琦","content":"帖剪宜春，诗吟饯腊，重阴偏滞檐角。篆烟企鸭仍含，艳情翠禽未觉。\n\n韶华唤醒，似梦里、东君曾约。甚晓来、赏柳评花，还是冻云迷著。\n\n风乍起、彩幡易落。寒更峭、麝篝漫却。俊游拟拂银鞯，倩魂尚偎绣幕。\n\n天边絮粉，且休问、阳梢红萼。待画鼓、敲出双声，听取试灯妆阁。\n\n","type":[]}
{"_id":{"$oid":"5b9a19fc367d5c0f40d238b1"},"title":"春帖子词·皇帝阁十二首","dynasty":"宋代","writer":"宋祁","content":"日华初丽上林天，殿里春花百种鲜。\n驱出馀寒还故腊，收回和气作新年。","type":[]}
{"_id":{"$oid":"5b9a19fd367d5c0f40d238b2"},"title":"问白发用髭韵","dynasty":"明代","writer":"李东阳","content":"我生汝本黑，汝白从何时。汝长亦已白，何得短彼髭。\n\n髭白汝岂黑，嗟我独不思。三年不对镜，纵白安得知。\n\n讦言信有之，髭岂诳我为。髭白汝亦白，黑者尚有谁。\n\n岂我弗汝养，静言观我颐。\n\n","type":[]}
{"_id":{"$oid":"5b9a19fd367d5c0f40d238b3"},"title":"先天吟示邢和叔","dynasty":"宋代","writer":"邵雍","content":"一片先天号太虚，当其无事见真腴。\n胸中美笺肯自衒，天下英才敢厚诬。\n理顺是言皆可放，义安何地不能居。\n直从宇泰收功后，始信人间有丈夫。","type":[]}
{"_id":{"$oid":"5b9a19fd367d5c0f40d238b4"},"title":"青阳度","dynasty":"明代","writer":"王世贞","content":"堂前女萝草，缠绵依松柏。虽怀千秋契，亮无齐年质。\n\n","type":[]}
{"_id":{"$oid":"5b9a19fd367d5c0f40d238b5"},"title":"咏史十一首 其八","dynasty":"唐代","writer":"李华","content":"日照昆崙上，羽人披羽衣。乘龙驾云雾，欲往心无违。\n\n此山在西北，乃是神仙国。灵气皆自然，求之不可得。\n\n何为汉武帝，精思遍群山。糜费巨万计，宫车终不还。\n\n苍苍茂陵树，足以戒人间。\n\n","type":[]}
{"_id":{"$oid":"5b9a19fd367d5c0f40d238b6"},"title":"落花四首 其三","dynasty":"明代","writer":"徐渭","content":"西园蝴蝶恋芳辰，南陌骅骝蹀绮尘。态比惊鸿还让色，妆如坠马不同新。\n\n非关塞外吹羌笛，巳觉寰中逝早春。寄语堤边游冶客，明朝还得藉青裀。\n\n","type":[]}
{"_id":{"$oid":"5b9a19fd367d5c0f40d238b7"},"title":"和建王春晚园中赏玩","dynasty":"宋代","writer":"史浩","content":"静院朝回静鼓琴，浴沂新咏间清音。燕閒未省忘稽古，始信贤王宝寸阴。\n\n","type":[]}
{"_id":{"$oid":"5b9a19fd367d5c0f40d238b8"},"title":"沁园春 恭谒阙里","dynasty":"清代","writer":"俞士彪","content":"东鲁名区，昌平旧里，恭谒素王。看云生古柱，蛟龙欲舞，苔封危碣，蝌蚪成行。\n\n日月仪容，尧汤宇度，有六艺群贤列座傍。谁窥见，这百王礼乐，千仞官墙。\n\n我来亦敢升堂。但仰止、高山愧未遑。羡彤墀尘净，玉麟宵卧，雕檐日暖，紫凤朝翔。\n\n俎豆陈筵，弦歌在耳，想天地，才能共久长。年年也有，杏花春雨，桧叶秋霜。\n\n","type":[]}
{"_id":{"$oid":"5b9a19fd367d5c0f40d238b9"},"title":"嘉兴道中怀昨游有作先寄文瑞仍约访宗孝御史","dynasty":"明代","writer":"顾清","content":"楼船徐度鼓逄逄，忆别追游俯碧窗。几日壶觞并残岁，连宵风雨卧空江。\n\n云边暗数青山九，竹里谁怜白鹤双。明日城东访曹植，锦袍嬴得醉春釭。\n\n","type":[]}
{"_id":{"$oid":"5b9a19fd367d5c0f40d238ba"},"title":"送李令如堤上部夫","dynasty":"宋代","writer":"刘弇","content":"东风日作催花计，减去年来大半春。未省春归向何许，真成等閒愁杀人。\n\n我欲揖君空酒樽，君刺野航朝涉津。翩然挥手谢春去，我欲留之良苦辛。\n\n沙堤漫漫失故处，下有清海涛头奔。涛头奔，可奈何，江淮由来水事多。\n\n田家遣丁才取具，吴歈行劝不烦诃。蜗牛小庐乱云锸，梓土把草夷陂陀。\n\n我闻神禹乂九土，息壤能蛰千丈波。独坐败堤去民吏，翻笑王尊禦浊河。\n\n李侯方精强，程督宜有科。民事不可缓，田畴久滂沱。\n\n嗷嗷老将稚，意在却蛟鼍。无为坐叹息，劳事非蹉跎。\n\n山肤杂水豢，强饭时吟哦。暮归泊烦促，不厌玉颜酡。\n\n他时解看官门北，千里长虹卧软莎。\n\n","type":[]}
{"_id":{"$oid":"5b9a19fd367d5c0f40d238bb"},"title":"早梅","dynasty":"宋代","writer":"杨则之","content":"数萼初含雪，孤清画本难。有香终是别，虽瘦亦胜寒。\n\n横笛和愁听，斜枝倚病看。朔风如解意，容易莫吹残。\n\n","type":[]}
{"_id":{"$oid":"5b9a19fe367d5c0f40d238bc"},"title":"白石砚","dynasty":"明代","writer":"邓雅","content":"一片太古雪，窗间犹未融。坚凝端石比，莹彻水精同。\n\n颇怪胚腪异，堪誇制作工。琢磨经几世，挥洒对清风。\n\n","type":[]}
{"_id":{"$oid":"5b9a19fe367d5c0f40d238bd"},"title":"渔家傲","dynasty":"宋代","writer":"侯置","content":"过尽百花芳草满。柳丝舞困阑干暖。柳外秋千裙影乱。人逐伴。旧家心性如今懒。 \n 斗帐宝香凝不散。黄昏院落莺声晚。红叶不来音信断。疏酒盏。东阳瘦损无人管。","type":[]}
{"_id":{"$oid":"5b9a19fe367d5c0f40d238be"},"title":"边月","dynasty":"清代","writer":"曹必进","content":"夜色偏宜绕玉门，白云缥缈接昆仑。边鸿孤警低残魄，胡马群嘶落大盆。\n\n北塞刘琨常独啸，南楼庾亮与谁论。只贪满地山河影，不鉴征夫积泪痕。\n\n","type":[]}
{"_id":{"$oid":"5b9a19fe367d5c0f40d238bf"},"title":"赠致远 其四","dynasty":"宋代","writer":"周孚","content":"畋也颇丰下，本期渠克家。才令配晨月，又复摘秋瓜。\n\n寒泊堪秧稻，荒池足沤麻。熊儿幸无恙，聊伴老生涯。\n\n","type":[]}
{"_id":{"$oid":"5b9a19fe367d5c0f40d238c0"},"title":"赠黄山人说仲二首 其二","dynasty":"明代","writer":"胡应麟","content":"幕府翩翩旧孟嘉，居然长揖傍高牙。携将江夏波千顷，共汎山阴雪万家。\n\n记室雄词飞彩翰，营门高啸和清笳。荒台百尺斜阳里，惨淡黄金宿暮鸦。\n\n","type":[]}
{"_id":{"$oid":"5b9a19fe367d5c0f40d238c1"},"title":"枕上","dynasty":"宋代","writer":"陆游","content":"夜雨一再作，灯前独咏诗。\n影看孤鹤瘦，吟答断蛩悲。\n幽梦悠然觉，清笳何足吹。\n残年犹几日，已矣媿明时。","type":[]}
{"_id":{"$oid":"5b9a19fe367d5c0f40d238c2"},"title":"燕谋以余罕作诗寄什督诱如数奉报二首 其一","dynasty":"近代","writer":"钱钟书","content":"六情底滞力阑单，上水船经八节滩。识字果为忧患始，作人奚止笑啼难。\n\n举头鹊噪频闻喜，盈耳蛙鸣尽属官。耆旧纷传新语好，偏惭燥吻未濡翰。\n\n","type":[]}
{"_id":{"$oid":"5b9a19ff367d5c0f40d238c3"},"title":"石室游","dynasty":"宋代","writer":"郭祥正","content":"端城之北，径五六里。有石室兮洞开，其上则七山建斗司天之喉舌，其下则渊泉不流渟碧一杯。\n\n窥之则肌发冰，酌之则烦心灰。四傍则石乳玲珑，中敞圆盖。\n\n窈窈万丈，莫穷其厓。孰纳忠兮，嗟肺肝之已露。孰止戈兮，束兵仗而相挨。\n\n俨卫士之行列，肃庭臣之序排。纷披披兮蒂萼，粲枞枞兮条枚。\n\n安而不可动者为梁为栋，奔而不可止者为虎为豺。\n\n龟闯首兮屏息，虬奋鳞兮抟雷。怪怪奇奇兮，千变万态。\n\n愈视愈久兮，惚恍惊猜。何人境之俯近而仙宇之秘异如此者哉。\n\n萝卷风兮窈窕，春渍芳兮不回。或命佳客，或寓幽怀。\n\n考二李之劲笔，皆一时之遗材。援玉琴以写咏，怅夕阳之易颓。\n\n方谢事以言返，眷兹室而徘徊。云愀容兮泱漭，鸟送音兮悲哀。\n\n况百年之将尽，邈夫万里奚复来。\n\n","type":[]}
{"_id":{"$oid":"5b9a19ff367d5c0f40d238c4"},"title":"湖上杂诗 其十","dynasty":"清代","writer":"郑孝胥","content":"渐与诸峰熟，又怜湖水妍。湖山岂识我，欲去莫流连。\n\n","type":[]}
{"_id":{"$oid":"5b9a19ff367d5c0f40d238c5"},"title":"酬李景章先辈","dynasty":"唐代","writer":"马戴","content":"平生诗句忝多同，不得陪君奉至公。金镝自宜先中鹄， \n 铅刀甘且学雕虫。莺啼细柳临关路，燕接飞花绕汉宫。 \n 九陌芳菲人竞赏，此时心在别离中。","type":[]}
{"_id":{"$oid":"5b9a1a00367d5c0f40d238c6"},"title":"林伯仪自金陵还莆过访话别","dynasty":"明代","writer":"徐熥","content":"为客经淮楚，归途访索居。云山一骑远，烟柳六朝疏。\n\n问路知乡近，还家及岁除。陆生装薄甚，惟有一囊书。\n\n","type":[]}
{"_id":{"$oid":"5b9a1a00367d5c0f40d238c7"},"title":"南湖有鸥成群里闾间云数十年未尝见也实尘中奇事因筑亭洲上榜曰鸥渚仍放言六绝 其六","dynasty":"宋代","writer":"张镃","content":"不因他处食无鱼，来慰先生索寞居。走笔赠诗君莫笑，从游此是最相于。\n\n","type":[]}
{"_id":{"$oid":"5b9a1a00367d5c0f40d238c8"},"title":"偈颂五十一首 其三十四","dynasty":"宋代","writer":"释大观","content":"闹浩浩，静悄悄。古策风高，玉壶春晓。左顾无瑕，右盼已老。\n\n","type":[]}
{"_id":{"$oid":"5b9a1a00367d5c0f40d238c9"},"title":"古诗 其二","dynasty":"明代","writer":"佘翔","content":"盈盈三五月，流辉入我帷。中夜起徬徨，忧心当告谁。\n\n白露涂中庭，寒螀夕鸣悲。岂无心所欢，千里邈音徽。\n\n仰视雁南翔，俯盻庭柯飞。漫漫兹长夜，涕泪沾裳衣。\n\n","type":[]}
{"_id":{"$oid":"5b9a1a00367d5c0f40d238ca"},"title":"杨尉三和篇补其二以为答不敢虚盛意","dynasty":"宋代","writer":"李石","content":"湖亭饮酒对新鹅，金错杯中卷白波。\n村鼓冬冬更堪忆，画船照水采菱歌。","type":[]}
{"_id":{"$oid":"5b9a1a00367d5c0f40d238cb"},"title":"扬州即事四首 其二","dynasty":"清代","writer":"金武祥","content":"炉香茗椀称清游，稳泛轻航狎鹭鸥。一片残荷两行柳，虹桥西去好寻秋。\n\n","type":[]}
{"_id":{"$oid":"5b9a1a00367d5c0f40d238cc"},"title":"文徵明曲港归舟图用画间题者韵","dynasty":"清代","writer":"弘历","content":"野艇不须收，烟波任拍浮。得诗缘即景，适性且随流。\n\n山泉雨后生，飞下白云横。留得匡庐意，青莲策杖行。\n\n凭栏聊极目，灌木绿阴稠。寄语披蓑者，源中可放舟。\n\n山势倏断续，云容镇滃浮。漫嫌沙水浅，且自泊孤舟。\n\n","type":[]}
{"_id":{"$oid":"5b9a1a00367d5c0f40d238cd"},"title":"章衡阳省丈赴谪罗定州道文江宿小斋 其一","dynasty":"明代","writer":"邹元标","content":"十载知名久，初看是梦中。坐来人似玉，谭去气成虹。\n\n百粤风烟壮，千山道路穷。愿言频爱护，朝论倚山公。\n\n","type":[]}
{"_id":{"$oid":"5b9a1a00367d5c0f40d238ce"},"title":"除夜侍酒呈诸兄示舍弟","dynasty":"唐代","writer":"欧阳詹","content":"莫叹明朝又一春，相看堪共贵兹身。 \n 悠悠寰宇同今夜，膝下传杯有几人。 \n","type":[]}
{"_id":{"$oid":"5b9a1a00367d5c0f40d238cf"},"title":"引子獐","dynasty":"宋代","writer":"文同","content":"苍獐引黄麑，双耳谁惊立。\n高原想新霁，町疃见行迹。","type":[]}
{"_id":{"$oid":"5b9a1a01367d5c0f40d238d0"},"title":"寿吕思斋七十","dynasty":"明代","writer":"王立道","content":"北望心犹壮，东风发已华。客盈文举座，春属老莱家。\n\n对酒新乌帽，传经旧绛纱。非熊行自卜，十载未论赊。\n\n","type":[]}
{"_id":{"$oid":"5b9a1a01367d5c0f40d238d1"},"title":"春初送王新侯归宜兴王叔琬归宝坻","dynasty":"明代","writer":"陈恭尹","content":"并辔非为汗漫游，燕吴万里一归舟。大江中路分南北，五岭重来定夏秋。\n\n冰下跃鳞桃浪细，岸边闻鸟柳风柔。诗家能事春唯甚，箧里新添是唱酬。\n\n","type":[]}
{"_id":{"$oid":"5b9a1a01367d5c0f40d238d2"},"title":"余石月挽词 其二","dynasty":"宋代","writer":"周必大","content":"自我居洪府，从公父子游。至言今在耳，往事忍回头。\n\n风急唐山垄，云埋石月楼。生刍无路奠，洒泪寄东流。\n\n","type":[]}
{"_id":{"$oid":"5b9a1a01367d5c0f40d238d3"},"title":"贾思协引河西语","dynasty":"隋代","writer":"佚名","content":"贷我东墙。偿我田粱。\n\n","type":[]}
{"_id":{"$oid":"5b9a1a01367d5c0f40d238d4"},"title":"平定州","dynasty":"清代","writer":"玄烨","content":"劳农岂惮元英节，寒景风沙透体来。志有鹊山无觅处，目前常见冻云回。\n\n","type":[]}
{"_id":{"$oid":"5b9a1a01367d5c0f40d238d5"},"title":"上达奚舍人","dynasty":"唐代","writer":"孟郊","content":"北山少日月，草木苦风霜。贫士在重坎，食梅有酸肠。 \n 万俗皆走圆，一身犹学方。常恐众毁至，春叶成秋黄。 \n 大贤秉高鉴，公烛无私光。暗室晓未及，幽行涕空行。","type":[]}
{"_id":{"$oid":"5b9a1a01367d5c0f40d238d6"},"title":"和裴司空酬满城杨少尹","dynasty":"唐代","writer":"张籍","content":"圣朝偏重大司空，人咏元和第一功。拥节高临汉水上， \n 题诗远入舜城中。共惊向老多年别，更忆登科旧日同。 \n 谁不望归丞相府，江边杨柳又秋风。","type":[]}
{"_id":{"$oid":"5b9a1a01367d5c0f40d238d7"},"title":"归自萧氏园作","dynasty":"明代","writer":"高叔嗣","content":"到来日已暮，归去恋柴门。\n空自山当舍，其如酒满尊。\n心知柳叶长，愁见桃花繁。\n立马一回首，令人思故园。","type":[]}
{"_id":{"$oid":"5b9a1a02367d5c0f40d238d8"},"title":"游黄山","dynasty":"近代","writer":"恽代英","content":"久闻人说黄山好，今日欣登始信峰；列嶂有心争峻秀，古松无语兀龙钟；置身霄汉星辰近，俯首尘寰烟雾封；到此方知是云海，下藏幽壑几千重。","type":[]}
{"_id":{"$oid":"5b9a1a02367d5c0f40d238d9"},"title":"姑苏即事","dynasty":"元代","writer":"宋褧","content":"娃儿十五瘦腰肢，眼角红妆浅淡施。闻道阿娘将典却，揭帘催唤买燕支。\n\n","type":[]}
{"_id":{"$oid":"5b9a1a03367d5c0f40d238da"},"title":"东湖","dynasty":"宋代","writer":"李覯","content":"古郡城池已瞰江，重湖更在郡东方。\n水仙坐下鱼鳞赤，龙女门前橘树香。\n路绝尘埃非洒扫，地无风雨亦清凉。\n使君待客多娱乐，只有醒时觉异乡。","type":[]}
{"_id":{"$oid":"5b9a1a03367d5c0f40d238db"},"title":"院中葵","dynasty":"明代","writer":"庞尚鹏","content":"苍颜本非杨柳质，幽香不似芝兰室。年年空有岁寒心，万绿丛中长捧日。\n\n公馀坐对满枝红，岂羡江陵千树橘。\n\n","type":[]}
{"_id":{"$oid":"5b9a1a03367d5c0f40d238dc"},"title":"闻警 其四","dynasty":"明代","writer":"王世贞","content":"闻道黄金募，新屯海上兵。败亡谁后殿，剽掠敢横行。\n\n战血鼋鼍集，愁魂鸟雀惊。欲归无寸土，何敢论浮生。\n\n","type":[]}
{"_id":{"$oid":"5b9a1a03367d5c0f40d238dd"},"title":"往德安过东林寺读始祖唐御史公诗韵六首 其六","dynasty":"明代","writer":"黄仲昭","content":"未了公家事，匆匆少暇时。偶因逢老衲，聊共话心期。\n\n倦骥悲尘皂，痴鸠忆故枝。君恩犹未报，行路敢差池。\n\n","type":[]}
{"_id":{"$oid":"5b9a1a03367d5c0f40d238de"},"title":"挽赵止善 其二","dynasty":"宋代","writer":"牟巘","content":"昔日三株树，彫容顿可惊。一癯危独坐，多难失孤撑。\n\n官舍煎茶梦，天涯裹饭情。无由送车后，抆泪愧平生。\n\n","type":[]}
{"_id":{"$oid":"5b9a1a03367d5c0f40d238df"},"title":"筑墙谣 其二","dynasty":"清代","writer":"连佳樗","content":"县吏下马，挥鞭戟手。虎咆雷殷，儿啼妇走。老翁指墙，噤若无口。\n\n土在身，木在首。\n\n","type":[]}
{"_id":{"$oid":"5b9a1a03367d5c0f40d238e0"},"title":"闻雁 其一","dynasty":"明代","writer":"王弘诲","content":"萧瑟燕山一叶秋，征鸿声断暮云流。不知今夜长门月，多少班姬梦里愁。\n\n","type":[]}
{"_id":{"$oid":"5b9a1a03367d5c0f40d238e1"},"title":"送别秦明府 其三","dynasty":"清代","writer":"金科豫","content":"迢递三川水，应嗟行路难。丹山牛肺峡，白浪虎须滩。\n\n怪石兼天涌，阴云匝地寒。吟髭霜几许，休对镜中看。\n\n","type":[]}
{"_id":{"$oid":"5b9a1a03367d5c0f40d238e2"},"title":"官满寓济川馆得叶嘉仲和朱宰梅花诗次韵云作","dynasty":"宋代","writer":"戴栩","content":"旷野多风雪，阳和一点通。\n不应歌兕虎，吾道岂其穷。","type":[]}
{"_id":{"$oid":"5b9a1a03367d5c0f40d238e3"},"title":"青海卧疾之作 其二","dynasty":"唐代","writer":"佚名","content":"邂逅遇迍蒙，人情讵见通？昔时曾虎步，即日似禽笼。\n\n有命如朝露，天依类断蓬。缅怀知我者，荣辱杳难同。\n\n","type":[]}
{"_id":{"$oid":"5b9a1a04367d5c0f40d238e4"},"title":"二月","dynasty":"当代","writer":"陈永正","content":"二月风如吻，温存到野塘。溶溶开笑靥，草草著情妆。\n\n山色远摇梦，水花时度香。也知临步口，曾几欲褰裳。\n\n","type":[]}
{"_id":{"$oid":"5b9a1a04367d5c0f40d238e5"},"title":"遣怀二首 其二","dynasty":"元代","writer":"陈镒","content":"不出门庭腰脚顽，幅巾短褐称萧闲。墨浓砚石迷雊眼，香暖炉烟起博山。\n\n睡美黑甜便老懒，饮酣白堕息机关。今秋已负登高兴，空想重岩细菊斑。\n\n","type":[]}
{"_id":{"$oid":"5b9a1a04367d5c0f40d238e6"},"title":"苑外至龙兴院作","dynasty":"唐代","writer":"储光羲","content":"朝游天苑外，忽见法筵开。山势当空出，云阴满地来。 \n 疏钟清月殿，幽梵静花台。日暮香林下，飘飘仙步回。","type":[]}
{"_id":{"$oid":"5b9a1a04367d5c0f40d238e7"},"title":"送文仲子应举","dynasty":"明代","writer":"温纯","content":"交游三世似金兰，此日箕裘数二难。衣钵承家仍旧武，鹡鸰比翼向长安。\n\n逢时桃李花呈实，奔月嫦娥桂遇丹。上苑醉馀齐许国，老夫不复梦邯郸。\n\n","type":[]}
{"_id":{"$oid":"5b9a1a04367d5c0f40d238e8"},"title":"题李公麟山庄图","dynasty":"宋代","writer":"苏辙","content":"山开稍有路，水放亦成川。游人得所息，真意方澹然。\n\n","type":[]}
{"_id":{"$oid":"5b9a1a04367d5c0f40d238e9"},"title":"宿云际寺赠深上人","dynasty":"唐代","writer":"李端","content":"暂别青蓝寺，今来发欲斑。独眠孤烛下，风雨在前山。 \n 坏宅终须去，空门不易还。支公有方便，一愿启玄关。","type":[]}
{"_id":{"$oid":"5b9a1a04367d5c0f40d238ea"},"title":"杨柳枝","dynasty":"近代","writer":"袁思亮","content":"莫向吴宫怨绮罗。屧廊无复旧人过。平明一阵骑秋雨，惟有髡枝得泪多。\n\n","type":[]}
{"_id":{"$oid":"5b9a1a04367d5c0f40d238eb"},"title":"属疾","dynasty":"宋代","writer":"晃逈","content":"精惊成勤瘁，颐贞俟有瘳。\n吟生南越思，慈结北堂忧。\n粲忱甘为蝶，丰厨厌炙牛。\n玄元知寡欲，平子尚多愁。\n夕鸟侵阶啄，宵萤入树流。\n玉书能静览，柱史倦闲投。\n忽赋行云什，堪听击壤讴。\n期君整朝佩，仙置在瀛洲。","type":[]}
{"_id":{"$oid":"5b9a1a04367d5c0f40d238ec"},"title":"挽汪元明","dynasty":"元代","writer":"吴景奎","content":"幽贞甘苦节，力学欲名家。齐户怜孤子，遗书尚五车。\n\n鸰原人泣血，鸾镜发为髽。新冢谁题墓，青山日易斜。\n\n","type":[]}
{"_id":{"$oid":"5b9a1a05367d5c0f40d238ed"},"title":"首春九日寿溪三绝","dynasty":"宋代","writer":"刘克庄","content":"陶子经丘又寻壑，庞公上塚亦携家。\n可怜春事今年早，落尽桃花落杏花。","type":[]}
{"_id":{"$oid":"5b9a1a06367d5c0f40d238ee"},"title":"秋日有感因诵王元之送文元公诗云追思元白在江东不似晁丞今独步之句戏作","dynasty":"宋代","writer":"晁说之","content":"三吴山水喜秋风，白蟹青虾甬水东。独步晁丞孙子到，谁怜憔悴众人中。\n\n","type":[]}
{"_id":{"$oid":"5b9a1a06367d5c0f40d238ef"},"title":"赠樊夫人诗","dynasty":"唐代","writer":"裴航","content":"向为胡越犹怀想，况遇天仙隔锦屏。 \n 傥若玉京朝会去，愿随鸾鹤入青冥。","type":[]}
{"_id":{"$oid":"5b9a1a06367d5c0f40d238f0"},"title":"总使生日乐语","dynasty":"宋代","writer":"王子俊","content":"丹青步武是家传，夜泛灵槎下九天。\n才看收驹霜满节，旋观董饷地流钱。\n初天有谱行归辅，阅世无疆不计年。\n馏支锋车趣东去，座中舐亦俱仙。","type":[]}
{"_id":{"$oid":"5b9a1a06367d5c0f40d238f1"},"title":"寄叶道亨","dynasty":"明代","writer":"杨慎","content":"欲截珊瑚作钓槎，旋随鸥鸟狎云沙。美人不隔他乡月，迁客何妨著处家。\n\n","type":[]}
{"_id":{"$oid":"5b9a1a06367d5c0f40d238f2"},"title":"禫后述哀用祥韵四首 其三","dynasty":"明代","writer":"李东阳","content":"百身难赎两年悲，转觉悲来病力微。月落空堂惊梦短，草青深院识春归。\n\n浮生迹在云俱变，客泪痕多雨似稀。应谢西涯旧时柳，泣风愁雨共依依。\n\n","type":[]}
{"_id":{"$oid":"5b9a1a06367d5c0f40d238f3"},"title":"次韵陈季邻户部旦过庵","dynasty":"宋代","writer":"范成大","content":"宦游触处似悬匏，北岳南山想献嘲。\n拍手百年休铸铁，盖头一把暂诛茅。\n玉京岁晚梧桐落，水国霜清橘柚包。\n飞锡已随归梦去，何人项上鹊成巢？","type":[]}
{"_id":{"$oid":"5b9a1a06367d5c0f40d238f4"},"title":"方量牧地次韵工曹王亚叟","dynasty":"宋代","writer":"傅察","content":"朝廷遮事备成康，郡邑承风底事忙。\n要使幅员无旷土，始知冀北有留良。\n疏狂似我徒劳耳，术业如君讵易量。\n奔走幸容陪笑语，每观醉墨屡琳琅。","type":[]}
{"_id":{"$oid":"5b9a1a06367d5c0f40d238f5"},"title":"海藏楼杂诗 其二十二","dynasty":"清代","writer":"郑孝胥","content":"蛰仙将入觐，忠愤不可当。我于三薰之，少安莫怒张。\n\n事君信乃谏，未信必两伤。百伤亦不惜，知子抱烈肠。\n\n天下事之大，气平臂奚攘。睹子朴直姿，当使群疑亡。\n\n多言定何益，无欲谁则刚。朝廷患多欲，孰知我非狂？\n\n","type":[]}
{"_id":{"$oid":"5b9a1a06367d5c0f40d238f6"},"title":"吾琴所为曹令所坏寓居赋秋风破屋歌","dynasty":"元代","writer":"叶颙","content":"君不见南山叟，一室容身小如斗。闭门僵卧学袁安，雪打风吹懒开口。\n\n又不见牛马走，短布单衣寒露肘。长途汨没笑李斯，咸阳市上牵黄狗。\n\n男儿壮志要似渭川云梦竹，不染尘埃出林麓。又似苍颜劲节松，偃蹇孤高立岩谷。\n\n雪中矫矫舞游龙，霜里涓涓濯寒玉。春和长有拂云青，岁寒岂减昂霄绿。\n\n野人旷荡无所归，居无华屋膳无肉。胸涵胆气欲食牛，世乏才能耻干禄。\n\n高眼不复梦功名，信步何曾限南北。行藏无碍独纵横，动静随缘少拘束。\n\n从来任运合天真，坦率人皆笑粗俗。儒生性僻不入时，身老乾坤忘宠辱。\n\n囊虚买誉百两金，日籴充饥五升粟。顽然空洞腰十围，唯贮文章满斯腹。\n\n谩开电目烛五行，徒援霜毫写千幅。祗闻张奉贱毛生，未见夷吾怜鲍叔。\n\n短琴一弄固有馀，长铗三弹常不足。噫戏安得乐天都盖洛阳城里万丈之白裘，杜陵大庇天下寒士万间之广屋。\n\n尊贤重道贻今羞，大厦宽袍遂吾欲。床头更有酒新熟，绿蚁濡唇斟百斛。\n\n此时不愿万户侯，何心更作九州牧。山中宰相乐馀年，管领丘园慰幽独。\n\n云边吟咏足逍遥，月下壶觞倍清淑。闲铺棋局伴炉薰，满吸湖光饮山渌。\n\n含烟细草叠芳茵，过雨馀花呈绣褥。王侯卿相非我俦，牧圉樵渔是予属。\n\n四时佳景尽来归，泉石烟霞皆素蓄。笑拖长袖醉春风，寄傲轩窗百斯福。\n\n","type":[]}
{"_id":{"$oid":"5b9a1a06367d5c0f40d238f7"},"title":"高宗建炎初祀昊天上帝","dynasty":"隋代","writer":"佚名","content":"治极发闻，不瑕有芬。\n嘉玉陈幣，神国欣欣。\n诚心昭著，钦恭无文。\n以妥以侑，笃祜何垠。","type":[]}
{"_id":{"$oid":"5b9a1a07367d5c0f40d238f8"},"title":"送潘雪松柱史建言谪闽三首 其二","dynasty":"明代","writer":"袁宗道","content":"片帆南下碧江湄，秋月芦花绾别离。此去莫惊潘鬓改，止缘忧国半成丝。\n\n","type":[]}
{"_id":{"$oid":"5b9a1a07367d5c0f40d238f9"},"title":"君王画阵看","dynasty":"宋代","writer":"林希逸","content":"圣世忧边切，骚骚羽檄忙。凯歌来幕府，画阵奏君王。\n\n宸陛千官庆，军书一卷长。捲舒从御榻，想像到沙场。\n\n此日丹青笔，当时赤白囊。会看麟阁上，图写更辉煌。\n\n","type":[]}
{"_id":{"$oid":"5b9a1a07367d5c0f40d238fa"},"title":"赠刘讽","dynasty":"宋代","writer":"苏涣","content":"林下人归少，君归不待年。\n能令两蜀士，叹甚二疏贤。","type":[]}
{"_id":{"$oid":"5b9a1a07367d5c0f40d238fb"},"title":"高宗皇帝挽词 其一","dynasty":"宋代","writer":"黄谦","content":"火德兴王统，天威詟犷夷。重恢周境土，复振汉威仪。\n\n显号崇瑶册，耆年庆玉卮。鼎成龙去远，扳慕不胜悲。\n\n","type":[]}
{"_id":{"$oid":"5b9a1a07367d5c0f40d238fc"},"title":"高邮陈直躬处士画雁二首","dynasty":"宋代","writer":"苏轼","content":"野雁见人时，未起意先改。\n君従何处看，得此无人态。\n无乃槁木形，人禽两自在。\n北风振枯苇，微雪落璀璀。\n惨淡云水昏，晶荧沙砾碎。\n弋人怅何慕，一举渺江海。\n众禽事纷争，野雁独闲洁。\n徐行意自得，俯仰苦有节。\n我衰寄江湖，老伴杂鹅鸭。\n作书问陈子，晓景画苕霅。\n依依聚圆沙，稍稍动斜月。\n先鸣独鼓翅，吹乱芦花雪。","type":[]}
{"_id":{"$oid":"5b9a1a07367d5c0f40d238fd"},"title":"寿黄运使","dynasty":"宋代","writer":"度正","content":"南海之中三神山，高出天宇超人寰。\n上有神仙百万宅，琼栏瑶楯相回还。\n四方鳞鳞中杰观，不知谁氏当中间。\n或云黄帝之后已百世，云仍诜诜褒衣博带千官班。\n向来山泽癯，晦伏潜深湾。\n是家老仙伯，下顾目所瞷。\n中夜舞鸾凤，明朝排天关。\n自从放出一头地，长江大河声潺湲。\n东皇回跸鼓万象，和气袭人春初颁。\n云裾霞佩来何所，巍峨步趋貌则闲。\n生香馥郁浮四座，得未曾有天非悭。\n至人之子饫芳味，欲揭北斗高莫攀。\n丹霄争看来驿骑，衮衣直上承天颜。\n上论唐虞开稷契，下及草野兼庸孱。\n嗣德之继发馀响，未必政尔诗书删。","type":[]}
{"_id":{"$oid":"5b9a1a07367d5c0f40d238fe"},"title":"酦醅","dynasty":"元代","writer":"吾丘衍","content":"银河泻液迎春风，摇光泛影琉璃钟。芙蓉泣霜腻香薄，石髓滴花浮玉虫。\n\n氍毹红深五云热，漏壶水尽蟾蜍渴。欲借金茎一寸冰，满堂笑看妲娥月。\n\n","type":[]}
{"_id":{"$oid":"5b9a1a07367d5c0f40d238ff"},"title":"归兴诗 其十四","dynasty":"明代","writer":"张萱","content":"家信来前日，客游能几时。县官新税急，乡里旧人稀。\n\n更忆含饴母，遥嗔失学儿。回言寄驿使，八月是归期。\n\n","type":[]}
{"_id":{"$oid":"5b9a1a07367d5c0f40d23900"},"title":"集句","dynasty":"近代","writer":"章以荣","content":"若为趋竞怆离忧，得即高歌失即休。看取汉家何事业，故国东来渭水流。\n\n","type":[]}
{"_id":{"$oid":"5b9a1a07367d5c0f40d23901"},"title":"同黎惟敬询韩子成病 其二","dynasty":"明代","writer":"欧大任","content":"同谢鹓鸿侣，而私丘壑身。赐衣沽酒尽，积俸买山贫。\n\n梦蝶閒园吏，怀荃托楚臣。因君上书早，偏忆岭南春。\n\n","type":[]}
{"_id":{"$oid":"5b9a1a09367d5c0f40d23902"},"title":"阅战国策有感而言十首 其八 司马子期怒羊羹","dynasty":"明代","writer":"郭之奇","content":"当厄休言少，伤心不在深。一杯相怨毒，司马甚羊斟。\n\n","type":[]}
{"_id":{"$oid":"5b9a1a09367d5c0f40d23903"},"title":"婺源邑中","dynasty":"宋代","writer":"方回","content":"天地初开孰结融，一溪千折万山重。\n县城似绕流觞水，郡路多由对镜峰。\n祠庙骏奔乾竺会，乡邦鸿硕兗邹封。\n版图三万东南有，二事无能可比踪。","type":[]}
{"_id":{"$oid":"5b9a1a09367d5c0f40d23904"},"title":"层翠楼","dynasty":"宋代","writer":"吴龙翰","content":"结楼书屋傍，独占林塘幽。\n飞檐瞰寒碧，照影虹霓浮。\n层峦万苍翠，峭屼生戈予。\n黛眉与螺髻，故故含娇羞。\n此时楼中人，片心随白鸥。\n风吹乌纱帽，露滴紫绮裘。\n白云入我望，逸兴何悠悠。\n沆瀣供晨餐，酌以碧玉瓯。\n朝暾散朱景，嚥约十二楼。\n愿言追黄鹤，致身八极游。\n慷慨笛声发，满楼明月秋。","type":[]}
{"_id":{"$oid":"5b9a1a09367d5c0f40d23905"},"title":"和钱未斋所寄续赋榴子诗","dynasty":"明代","writer":"徐庸","content":"大钧生物有奇功，润泽吹嘘雨又风。榴子桂花今古事，一枝要比五枝红。\n\n","type":[]}
{"_id":{"$oid":"5b9a1a09367d5c0f40d23906"},"title":"秋夜吟","dynasty":"明代","writer":"詹同","content":"桂树丛丛月如雾，山中故人读书处，白露湿衣不可去。","type":[]}
{"_id":{"$oid":"5b9a1a09367d5c0f40d23907"},"title":"夜发龙潭二首 其一","dynasty":"元代","writer":"萨都剌","content":"孤舟一夜发龙湫，水逆风回上石头。暂泊沙洲过夜半，卧听钟鼓是升州。\n\n","type":[]}
{"_id":{"$oid":"5b9a1a09367d5c0f40d23908"},"title":"秋晚登城北楼","dynasty":"宋代","writer":"陆游","content":"幅巾藜杖北城头，卷地西风满眼愁。\n一点烽传散关信，两行雁带杜陵秋。\n山河兴废供搔首，身世安危入倚楼。\n横槊赋诗非复昔，梦魂犹绕古梁州。","type":["秋天","登楼","抒怀","爱国","壮志"],"translation":"注释 ①秋晚登城北楼：一题作“秋晚登城北门”。 ②幅巾：用一幅丝巾束发。"}
{"_id":{"$oid":"5b9a1a09367d5c0f40d23909"},"title":"句 其三","dynasty":"宋代","writer":"方士繇","content":"不复云軿去自留，却凭飞鹊集中流。\n\n","type":[]}
{"_id":{"$oid":"5b9a1a09367d5c0f40d2390a"},"title":"密谷行","dynasty":"元代","writer":"耶律铸","content":"命骁锐，为声援，选步骑，发畿甸。号称一百万，一一皆精鍊。\n\n旌旗虹乱渡桑乾，绚野如花陈组练。移围布陈密谷口，吞敌出奇将伺便。\n\n前拒避贾勇，中坚已受战。天兵震天威，不异弄雷电。\n\n先驱游击队，势若风云变。雕鹗横秋空，奋翼鸷鸡犬。\n\n斯须跆藉尽八九，终了不曾还一箭。永安宫，大安殿，方待凯旋回赐宴。\n\n唯有孤臣鬓成雪，缘底眉头殊不展。智谋士见未然事，窃叹终皆非所辩。\n\n堪怜当日金源氏，谁编良将忠臣传。\n\n","type":[]}
{"_id":{"$oid":"5b9a1a09367d5c0f40d2390b"},"title":"河汉篇","dynasty":"元代","writer":"张昱","content":"河汉亘天几万里，鹑火西行入箕尾。金气浮空漾白波，任是雄风吹不起。\n\n一河之水皆空青，往还惟此乌鹊翎。太史不识汉使者，却奏张骞为客星。\n\n载回织女支机石，牵牛隔河来不及。二十八宿有常经，七夕胡能会灵匹？\n\n西牛东女长相望，女则织纴牛服箱。人间儿女谩愁思，河影不灭秋夜长。\n\n","type":[]}
{"_id":{"$oid":"5b9a1a0a367d5c0f40d2390c"},"title":"司马公既命片云矣更谓余命一字忆公高唐记神女小字瑶姬请遂辍以字之公笑曰可并为赋一绝句","dynasty":"明代","writer":"胡应麟","content":"仙姬环佩下瑶台，握手桃花万树开。日暮巫山行雨去，莫教人拟片云来。\n\n","type":[]}
{"_id":{"$oid":"5b9a1a0a367d5c0f40d2390d"},"title":"六州歌头 壶口观瀑","dynasty":"当代","writer":"吴金水","content":"沉沉九曲，唯此一咆哮。烟雨暗，雷霆走，撼岧峣。动青霄。\n\n惊看涛摧处，飞湍激，喷沫溅，重岩裂，平地陷，出龙漕。\n\n浪涌波翻，应舞重渊下，百丈鼍蛟。骇层林尽脱，乱叶卷商飙。\n\n岭际飘萧。接云高。\n\n叹中原下，流常断，膏腴境，几枯焦。时易改，沧桑幻，抚霜毛。\n\n意迢遥。追想炎黄迹，尧舜梦，禹功劳。今日里，何处更，听箫韶。\n\n独上河干徙倚，杯空把、块垒难浇。问洪流安得，万里尽滔滔。\n\n大海同潮。\n\n","type":[]}
{"_id":{"$oid":"5b9a1a0a367d5c0f40d2390e"},"title":"利仁北街作","dynasty":"唐代","writer":"白居易","content":"草色斑斑春雨晴，利仁坊北面西行。 \n 踟蹰立马缘何事，认得张家歌吹声。","type":[]}
{"_id":{"$oid":"5b9a1a0a367d5c0f40d2390f"},"title":"宫词 其九十六","dynasty":"宋代","writer":"王圭","content":"翡翠盘龙装绣额，真珠双凤蹙花球。时闻玉女牵帘笑，箭跃铜壶不算筹。\n\n","type":[]}
{"_id":{"$oid":"5b9a1a0a367d5c0f40d23910"},"title":"嘉定二年册皇太子四首 其四","dynasty":"宋代","writer":"郊庙朝会歌辞","content":"震荐体象，我储明兮。涣扬显册，我礼成兮。大驾言旋，警跸鸣兮。\n\n燕祉无疆，邦之荣兮。\n\n","type":[]}
{"_id":{"$oid":"5b9a1a0a367d5c0f40d23911"},"title":"上山采蘼芜","dynasty":"两汉","writer":"佚名","content":"上山采蘼芜，下山逢故夫。\n长跪问故夫，新人复何如？\n新人虽言好，未若故人姝。\n颜色类相似，手爪不相如。\n新人从门入，故人从閤去。\n新人工织缣，故人工织素。\n织缣日一匹，织素五丈余。\n将缣来比素，新人不如故。","type":["弃妇","叙事","怀念"],"remark":"蘼芜（míwú）：一种香草，叶子风干可以做香料。古人相信蘼芜可使妇人多子。\n姝：好。不仅指容貌。当“新人从门入”的时候，故人是丈夫憎厌的对象，但新人入门之后，丈夫久而生厌，转又觉得故人比新人好了。这里把男子喜新厌旧的心理写得更深一层。\n手爪：指纺织等技巧。\n閤（gé）：旁门，小门。新妇从正面大门被迎进来，故妻从旁边小门被送出去。一荣一辱，一喜一悲，尖锐对照。这两句是弃妇的话，当故夫对她流露出一些念旧之情的时候，她忍不注重提旧事，诉一诉当时所受委屈。\n缣（jiān）、素：都是绢。素色洁白，缣色带黄，素贵缣贱。\n一匹：长四丈，宽二尺二寸。\n\n","translation":"登上山中采蘼芜，下山偶遇前时夫。\n故人长跪问故夫：“你的新妻怎么样？”\n夫说：“新妻虽不错，却比不上你的好。\n美貌虽然也相近，纺织技巧差得多。\n新人从门娶回家，你从小门离开我。\n新人很会织黄绢，你却能够织白素。\n黄绢日织只一匹，白素五丈更有余。\n黄绢白素来相比，我的新人不如你。”\n\n"}
{"_id":{"$oid":"5b9a1a0a367d5c0f40d23912"},"title":"过上海寨昔人于此潴水以限北方","dynasty":"宋代","writer":"项安世","content":"原田漫漫不知津，春寨清明思杀人。\n雨后烧痕无润泽，烟中日色少精神。\n吨城南池沟隍古，海寨东西径遂新。\n谁见当时经画意，只今高浪化征尘。","type":[]}
{"_id":{"$oid":"5b9a1a0a367d5c0f40d23913"},"title":"逍遥咏","dynasty":"宋代","writer":"宋太宗","content":"一身独善欲何之，争及衣冠解抚绥。\n浮世浅清无限量，愚蒙自是不相规。\n直须凭仗分明说，诘取灵源问得知。\n要觅洞中闲日月，除将济事谩非为。","type":[]}
{"_id":{"$oid":"5b9a1a0a367d5c0f40d23914"},"title":"草虫杂图四十二首为伍佥宪题 其二十五","dynasty":"明代","writer":"张宁","content":"文蛾好明死，乌鲗以蔽彰。争如草上飞，无用亦无防。\n\n渴饮零露华，逝借晨风扬。何如蜉蝣群，朝生夕云亡。\n\n","type":[]}
{"_id":{"$oid":"5b9a1a0a367d5c0f40d23915"},"title":"虎丘饯别","dynasty":"明代","writer":"皇甫汸","content":"解道禅机色是空，犹将别怨恼休公。当筵一掬伤心泪，洒向天花并作红。\n\n","type":[]}
{"_id":{"$oid":"5b9a1a0c367d5c0f40d23916"},"title":"句","dynasty":"宋代","writer":"谢举廉","content":"万时一时开骥足，百年今始破天荒。","type":[]}
{"_id":{"$oid":"5b9a1a0c367d5c0f40d23917"},"title":"柳梢青·申白苛留","dynasty":"宋代","writer":"刘克庄","content":"申白苛留。绮园浪出，老不知羞。输与先生，一枝鹤膝，一领羊裘。便教赐履营丘。争似把、渔竿到头。冷落磻溪，张皇牧野，著甚来由。","type":[]}
{"_id":{"$oid":"5b9a1a0c367d5c0f40d23918"},"title":"偈颂六十五首 其三十一","dynasty":"宋代","writer":"释咸杰","content":"方脱钟山阶级难，却来遮里养残躯。那知踪迹难遮掩，又见驱驰走使符。\n\n","type":[]}
{"_id":{"$oid":"5b9a1a0c367d5c0f40d23919"},"title":"舟夜","dynasty":"清代","writer":"倪伟人","content":"寒月挂危樯，惊波下大荒。秋风千里雁，砧杵万家霜。\n\n独夜看长剑，疏镫倚隐囊。何人吹玉笛，愁思乱江乡。\n\n","type":[]}
{"_id":{"$oid":"5b9a1a0c367d5c0f40d2391a"},"title":"秋怀二首寄圣俞 其二","dynasty":"宋代","writer":"欧阳修","content":"群木落空原，南山高巃嵷。巉岩想诗老，瘦骨寒愈耸。\n\n诗老类秋虫，吟秋声百种。披霜掇孤英，泣古吊荒冢。\n\n琅玕叩金石，清响听生悚。何由幸见之，使我涤烦冗。\n\n飞鸟下东南，音书无日捧。\n\n","type":[]}
{"_id":{"$oid":"5b9a1a0c367d5c0f40d2391b"},"title":"采桑子　多一句","dynasty":"当代","writer":"卢青山","content":"堤边想又生春草，满目凄迷。满目凄迷，偶落红钗，犹在竹边篱？\n\n杨枝欲住风难住，旧事谁提？旧事谁提，不奈萦魂，又到小桥西。\n\n","type":[]}
{"_id":{"$oid":"5b9a1a0c367d5c0f40d2391c"},"title":"偈颂二百零五首 其二○二","dynasty":"宋代","writer":"释正觉","content":"演出一大藏，明明超过诸缘上。随曲随直也流水转山，随高随下也虚舟驾浪。\n\n","type":[]}
{"_id":{"$oid":"5b9a1a0c367d5c0f40d2391d"},"title":"赠吴子野道人","dynasty":"宋代","writer":"苏辙","content":"食无酒肉腹亦饱，室无妻妾身自好。\n世间深重未肯回，达士清虚辄先了。\n眼看鸿鹄薄云汉，长笑驽骀安栈皂。\n腹中夜气何郁郁，海底朝阳常杲杲。\n一廛不顾旧山深，万里来看故人老。\n空车独载王阳橐，远游屡食安期枣。\n东州相逢真邂逅，南国思归又惊矫。\n道成若见王方平，背疗莫念麻姑爪。","type":[]}
{"_id":{"$oid":"5b9a1a0c367d5c0f40d2391e"},"title":"和武公望从人觅酒二首 其一","dynasty":"宋代","writer":"廖行之","content":"野店醪香尚带烟，中山酝久漫经年。公营恶草安吾分，太白高吟羡子先。\n\n好办一尊常对月，谁能百斛更浮川。正须浇我谈天口，富贵浮云且任缘。\n\n","type":[]}
{"_id":{"$oid":"5b9a1a0c367d5c0f40d2391f"},"title":"望湖楼","dynasty":"明代","writer":"陈上庸","content":"清迥凭湖侧，高轩枕水湄。望收青草阔，閒与白云期。\n\n落日凝寒雾，衰藤挂短枝。亭从天外赏，山许镜中窥。\n\n棹舫堤桥过，攀崖拥露跻。笛残知牧返，歌歇识渔疲。\n\n鸥尽忘机日，花多解语时。芄兰公子佩，秋水美人思。\n\n信有庾公酒，能无王粲词。下临虽不极，上出岂如斯。\n\n睇目神将远，濯缨吾在兹。\n\n","type":[]}
{"_id":{"$oid":"5b9a1a0d367d5c0f40d23920"},"title":"题吴参议达观斋","dynasty":"宋代","writer":"袁燮","content":"朱公胸次清绝尘，吴公当日心相亲。\n风流蕴藉接前辈，寥寥斯世能几人。\n达观名斋深有意，欲把前修相警厉。\n只今吴公德弥劭，始信磨砻成伟器。\n古人心广体亦胖，纷纷世俗争豪端。\n已私未克欲求道，窥见一二皆童观。\n达人大观观底事，天地为物原不贰。\n痒疴疾痛皆吾身，彼我胡为分贱贵。\n达观主人心地明，分符赞幕无亏成。\n每言此身非我有，年来直欲非死生。\n白发红颜难老态，福禄方隆殊未艾。\n愿君善保千金躯，归觐紫宸锵剑佩。","type":[]}
{"_id":{"$oid":"5b9a1a0d367d5c0f40d23921"},"title":"赠苗员外","dynasty":"唐代","writer":"耿湋","content":"为郎日赋诗，小谢少年时。业继儒门后，心多道者期。 \n 晚回长乐殿，新出夜明祠。行乐西园暮，春风动柳丝。","type":[]}
{"_id":{"$oid":"5b9a1a0d367d5c0f40d23922"},"title":"送友人还广州 其二","dynasty":"清代","writer":"王藻","content":"闻道天南路，山川秀且清。花田刘鋹墓，珠海赵佗城。\n\n汉月蟾蜍满，秦桥螮蝀横。无由能缩地，天末远舍情。\n\n","type":[]}
{"_id":{"$oid":"5b9a1a0d367d5c0f40d23923"},"title":"题宣上人栖碧轩","dynasty":"明代","writer":"朱同","content":"谪仙不答俗人问，此是西来第一禅。究竟本无文字教，品题犹有短长篇。\n\n轩开净几云生座，栏瞰清溪水涨川。忽忆门前车马事，故知宣老即青莲。\n\n","type":[]}
{"_id":{"$oid":"5b9a1a0d367d5c0f40d23924"},"title":"次韵刘贡父和韩康公忆其弟持国二首","dynasty":"宋代","writer":"苏辙","content":"霜风瑟瑟卷梧蕉，燕处超然夜寂寥。\n羽客信来丹鼎具，石淙梦断水声遥。\n赤松作伴谁当见，黄鹄高飞未易招。\n剑履终身定何益，勤劳付与沛中萧。\n爱君忧世老弥深，特操要须得失临。\n晚岁飞腾推有德，故乡安稳信无心。\n小邦近似西山隐，元气终当北斗斟。\n圣主方求三世旧，老臣何止一遗簪。","type":[]}
{"_id":{"$oid":"5b9a1a0d367d5c0f40d23925"},"title":"和刘后村杂兴 其八","dynasty":"宋代","writer":"胡仲弓","content":"近学时妆越样新，空遗畎亩处忠臣。烛之武老未为老，刘伯龙贫可是贫。\n\n造物不应推若辈，江山亦合助诗人。挂冠神武当年事，明哲从来要保身。\n\n","type":[]}
{"_id":{"$oid":"5b9a1a0d367d5c0f40d23926"},"title":"碧桐清暑图","dynasty":"清代","writer":"钱蘅生","content":"微风起处落桐花，为爱清凉坐碧纱。静听蝉声声远近，曲栏面面绿阴遮。\n\n","type":[]}
{"_id":{"$oid":"5b9a1a0d367d5c0f40d23927"},"title":"乌江望霸王庙","dynasty":"明代","writer":"黄淳耀","content":"英雄垓下尽，尺土占江濆。虎失关中势，龙嘘霸上云。\n\n人怜公百战，鬼阅汉三分。薄暮风涛恶，疑崩钜鹿军。\n\n","type":[]}
{"_id":{"$oid":"5b9a1a0d367d5c0f40d23928"},"title":"采桑子 秋风，和痴萍韵","dynasty":"清代","writer":"傅熊湘","content":"秋风无力吹侬起，病怯登楼。况是多愁。一夜相思天尽头。\n\n欢悰别后那堪说，泪似泉流。心自人留。争道今生死便休。\n\n","type":[]}
{"_id":{"$oid":"5b9a1a0d367d5c0f40d23929"},"title":"次韵即席","dynasty":"宋代","writer":"范成大","content":"留连银烛照金荷，肠断华年一掷梭。\n月姊有情难独夜，天孙无赖早斜河。\n晶晶霜瓦寒生粟，衮衮风帏细涌波。\n鸹鶡晓啼鸣鹊散，许多佳景奈愁何。","type":[]}
{"_id":{"$oid":"5b9a1a0f367d5c0f40d2392a"},"title":"五言今体诗二十五首 其七","dynasty":"明代","writer":"朱谋㬜","content":"城郭归来远，山斋闭晚烟。窗虫浮研水，壁鼠败琴弦。\n\n旧社书堪借，寒宵烛可然。布裘霜气入，未叠木花绵。\n\n","type":[]}
{"_id":{"$oid":"5b9a1a0f367d5c0f40d2392b"},"title":"诗偈 其一一四","dynasty":"唐代","writer":"庞蕴","content":"莫求佛兮莫求人，但自心里莫贪瞋。贪瞋痴病前顿尽，便是如来的的亲。\n\n内无垢兮外无尘，中间豁达无关津。神无障碍居三界，恰是琉璃处日轮。\n\n","type":[]}
{"_id":{"$oid":"5b9a1a0f367d5c0f40d2392c"},"title":"去春达善分碧桃移植篆畦今春已作蕊达善前有见过之约偶立花下口占寄之 其二","dynasty":"宋代","writer":"舒岳祥","content":"前年花在玉堂日，偶和成编竞出奇。今日篆畦同寂寞，碧桃无语我无诗。\n\n","type":[]}
{"_id":{"$oid":"5b9a1a0f367d5c0f40d2392d"},"title":"牡丹","dynasty":"明代","writer":"马氏","content":"翠雾红云护短墙，豪华端称作花王。洛阳宫里杨妃醉，吴国台前西子妆。\n\n芳露淡匀腮粉腻，暖风轻度口脂香。开时亦自知珍重，静镇东风白昼长。\n\n","type":[]}
{"_id":{"$oid":"5b9a1a0f367d5c0f40d2392e"},"title":"满江红 和豁轩「对月有怀」韵","dynasty":"清代","writer":"林朝崧","content":"梦断西楼，又还对旧时凉月。凭栏久，满襟香露，木犀熏彻。\n\n曾笑蟾蜍偷药误，青天碧海无期别。甚而今，人也隔星河，愁难说。\n\n香奁镜，菱花缺。瑶琴匣，朱弦绝。剩秋风团扇，为谁重设？\n\n追悔芙蓉塘外路，归来轻步凌波袜。向西窗剪烛写难成，相思札。\n\n","type":[]}
{"_id":{"$oid":"5b9a1a0f367d5c0f40d2392f"},"title":"马上闲吟七首 其二","dynasty":"清代","writer":"施补华","content":"白布缠头两辫斜，布回风俗妇持家。密藏马乳旋成酒，细醮牛酥待点茶。\n\n","type":[]}
{"_id":{"$oid":"5b9a1a0f367d5c0f40d23930"},"title":"题三山天庆观三首","dynasty":"宋代","writer":"白玉蟾","content":"渺渺神霄天，玉京何岧峣。\n琼花露泣蕊，琪树风鸣条。\n瑶妃侍云笈，羽童舞金翘。\n嗟彼世间人，红尘徒朝朝。","type":[]}
{"_id":{"$oid":"5b9a1a0f367d5c0f40d23931"},"title":"满江红 工读","dynasty":"当代","writer":"黄绮","content":"欲觅何之，笑懦钝、居然乞食。不轻举、身躯七尺，寸肠枯逼。\n\n一代诗狂嗟不见，千群儒竖知何益。喜形如、饥鹄待乘风，舒长翼。\n\n天与海，均寒碧。怃然觉，非孤支。对吾徒版筑，敢羞佣役。\n\n老去家园堪牧豕，年多生产仍亲客。忽披襟、仰视且噫嘻，边云黑。\n\n","type":[]}
{"_id":{"$oid":"5b9a1a0f367d5c0f40d23932"},"title":"再叠前韵答明崖见和","dynasty":"明代","writer":"孙承恩","content":"夙有诗魔癖，今叨文会筵。无闻惭往岁，垂老悯流年。\n\n忧世悬微悃，匡时合让贤。媕婀谁则是，意气竟何宣。\n\n自分疏慵废，其如质性偏。玄机难测识，世故浩云烟。\n\n都宪经纶密，明时翊戴全。怜予多老病，下榻称高眠。\n\n消长推天道，欢娱顺自然。寸心徵白日，拙守托苍天。\n\n乔木需时用，丹葵向日妍。撝谦形迹外，放浪酒樽前。\n\n爱士勤三接，劬书览百编。保釐心独至，丹墨手亲研。\n\n高步兹为盛，衰庸愧率先。风流雅传播，事业划回旋。\n\n繫遁吾何敢，含章子自专。讴歌今日事，钟鼎后人镌。\n\n野老歌黄鹄，诗人咏碧涟。雅情真挹损，鄙志亦勤虔。\n\n启助良多矣，才情实歉焉。无能攀逸翮，翘首仰高骞。\n\n","type":[]}
{"_id":{"$oid":"5b9a1a0f367d5c0f40d23933"},"title":"句 其三","dynasty":"宋代","writer":"吕惠卿","content":"虚心清暑殿，预戒一阴生。\n\n","type":[]}
{"_id":{"$oid":"5b9a1a10367d5c0f40d23934"},"title":"踏莎行 秋日偕冯又令过米山堂，时子新痛亡，侄又令复伤仲子，感赋","dynasty":"清代","writer":"钱凤纶","content":"罗幕长垂，愁城难破。岑岑病怯慵梳裹。贫居曲径悄无人，篱门一带秋烟锁。\n\n邻女传来，香车初过。眉峰轻拂云鬟亸。相邀花圃共谈心，临流斜倚寒山坐。\n\n","type":[]}
{"_id":{"$oid":"5b9a1a10367d5c0f40d23935"},"title":"将归黄山留别诸同学","dynasty":"清代","writer":"孙默","content":"伯皋应下谢朝春，回首淮南遍夕烽。客到空城余蔓草，身随孤剑冷芙蓉。\n\n秋深始买江边棹，古寺还听天外钟。黄海只愁迷旧路，仙人丹灶白云封。\n\n","type":[]}
{"_id":{"$oid":"5b9a1a10367d5c0f40d23936"},"title":"步瑶京族弟「书感」元韵","dynasty":"清代","writer":"王松","content":"登高宋玉独悲秋，世事徒烦作杞忧！自昔安危频北望，于今治乱付东流！\n\n问天屈子难埋恨，斫地王郎且寄愁。争奈姓名收不得，近来无计避公侯！\n\n","type":[]}
{"_id":{"$oid":"5b9a1a10367d5c0f40d23937"},"title":"小金山","dynasty":"清代","writer":"弘历","content":"每到小金山，心神顿旷閒。秋深逾觉好，塞上薄言还。\n\n霜叶缤纷落，烟萝取次攀。石桥凌碧汉，拟欲叩仙关。\n\n","type":[]}
{"_id":{"$oid":"5b9a1a10367d5c0f40d23938"},"title":"鹧鸪天（新春）","dynasty":"宋代","writer":"葛胜仲","content":"玉琯还飞换岁灰。定山新棹酒船回。年时梁燕双双在，肯为人愁便不来。 \n 衰意绪，病情怀。玉山今夜为谁颓。年时梅蕊垂垂破，肯为人愁便不开。","type":[]}
{"_id":{"$oid":"5b9a1a10367d5c0f40d23939"},"title":"句 其七","dynasty":"宋代","writer":"赵炅","content":"君臣千载遇。\n\n","type":[]}
{"_id":{"$oid":"5b9a1a10367d5c0f40d2393a"},"title":"谢小嫏环主惠蚝油","dynasty":"当代","writer":"余菊庵","content":"此物原宜侑炙豚，承君厚意赐盈尊。屈才深为蚝油惜，小碟盛来点菜根。\n\n","type":[]}
{"_id":{"$oid":"5b9a1a10367d5c0f40d2393b"},"title":"送人赴仓台","dynasty":"宋代","writer":"许应龙","content":"帝念畿甸民，财力俱有限。\n俗吏肆贪残，侵渔荡赀产。\n致治在得贤，刺史尤当拣。\n明公如范滂，清节迈杨绾。\n疏宠畀仓台，一道俱刮眼。\n籴贵望公平，敛苛冀公划。\n察吏贵精明，临民当敬简。\n高才固优为，伫见鸠功僝。\n将令愁叹民，喜至笑声莞。\n绣节暂驰驱，玉堂资著譔。\n行矣促公归，饯行聊兴盏。","type":[]}
{"_id":{"$oid":"5b9a1a10367d5c0f40d2393c"},"title":"无题诗次刘虞部韵二首 其二","dynasty":"明代","writer":"汤胤绩","content":"杏花枝上晓风寒，镜里愁容不耐看。千里云涛迷下若，五城烟火接长干。\n\n当时偶作来仪凤，此日翻成吊影鸾。恐负远山双黛曲，烛煤轻扫落金盘。\n\n","type":[]}
{"_id":{"$oid":"5b9a1a10367d5c0f40d2393d"},"title":"雨行梅关二首 其一","dynasty":"宋代","writer":"李昴英","content":"浓岚四合冻云痴，水墨连屏斗崛奇。冲雨此行风景别，满山翠滴水帘垂。\n\n","type":[]}
{"_id":{"$oid":"5b9a1a12367d5c0f40d2393e"},"title":"野风","dynasty":"明代","writer":"边贡","content":"野风吹荻苇，寂寂楚江秋。水气寒侵幌，涛声夜撼舟。\n\n古今双社鸟，天地一沙鸥。欲作怀湘赋，官程不可留。\n\n","type":[]}
{"_id":{"$oid":"5b9a1a12367d5c0f40d2393f"},"title":"和都运龙图二首 其一","dynasty":"宋代","writer":"曹勋","content":"一时耆旧尽英游，玉节迎銮暂少休。不以秦人视越瘠，载驰楚尾与吴头。\n\n两淮浓被钟离政，一水聊萦杜若洲。行见锋车还禁橐，已看仁化浃鱼鸥。\n\n","type":[]}
{"_id":{"$oid":"5b9a1a12367d5c0f40d23940"},"title":"题翠蛟亭","dynasty":"宋代","writer":"胡矩","content":"山英藏水巧能欺，动地雷声发骇机。惊看玉渊千浪耸，挽回银浦一支飞。\n\n流霞未引松花酒，湔雪先沾槲叶衣。坐觉群仙生起色，倒倾蛟室泻珠玑。\n\n","type":[]}
{"_id":{"$oid":"5b9a1a12367d5c0f40d23941"},"title":"赠从弟南平太守之遥二首","dynasty":"唐代","writer":"李白","content":"少年不得意，落拓无安居。\n愿随任公子，欲钓吞舟鱼。\n常时饮酒逐风景，壮心遂与功名疏。\n兰生谷底人不锄，云在高山空卷舒。\n汉家天子驰驷马，赤军蜀道迎相如。\n天门九重谒圣人，龙颜一解四海春。\n彤庭左右呼万岁，拜贺明主收沉沦。\n翰林秉笔回英眄，麟阁峥嵘谁可见？\n承恩初入银台门，著书独在金銮殿。\n龙驹雕镫白玉鞍，象床绮食黄金盘。\n当时笑我微贱者，却来请谒为交欢。\n一朝谢病游江海，畴昔相知几人在？\n前门长揖后门关，今日结交明日改。\n爱君山岳心不移，随君云雾迷所为。\n梦得池塘生春草，使我长价登楼诗。\n别后遥传临海作，可见羊何共和之。\n\n东平与南平，今古两步兵。\n素心爱美酒，不是顾专城。\n谪官桃源去，寻花几处行？\n秦人如旧识，出户笑相迎。\n\n","type":["叙事","友谊","劝诫"],"remark":"南平：郡名，即渝州，今四川重庆。之遥：即李之遥，李白的堂弟。\n落拓：即落魄。此用《史记》郦生的典故：郦生家贫落魄，无以为衣食业。\n吞舟鱼：形容鱼大。此指心有大志。\n龙颜：借指帝王。\n彤庭：汉皇宫以朱色漆中庭，故称。\n沉沦：沦落之人。\n翰林：《石林燕语》卷七载：唐翰林院，本内供奉艺能技术杂居之所，以词臣侍书诏其间，乃艺能之一尔。开元以前，犹未有学士之称，或曰翰林待诏，或曰翰林供奉，如李白犹称供奉。自张均为学士，始别建学士院于翰林院之南，则与翰林院分而为二，然犹冒翰林之名。此李白自指翰林供奉的经历。英眄（miǎn）：皇帝的顾望。\n麟阁：汉宣帝时有麒麟阁，为图绘功臣之所。\n银台门：据《旧唐书·职官志》：翰林院天子在大明宫，其院在右银台门内。此句一作“承恩侍从甘泉宫”。\n金銮殿：大明宫紫宸殿北曰蓬莱殿，其西曰还周殿，还周西北曰金銮殿。蓬莱殿西龙首山支陇起平地，上有殿名金銮殿，殿旁坡名金銮坡。\n绮食：一作“绮席”，盛美的筵席。\n畴（chóu）昔：往日，从前。\n“梦得”二句：此以灵运与惠连喻己与之遥。\n“别后”二句：谢灵运有《登临海峤初发疆中作与从弟惠连可见羊何共和之》诗，此用其意。临海，即今台州。羊、何：即泰山羊璿之、东海何长瑜，与谢灵运、谢惠连文章赏会，共为山泽之游。\n“东平”二句：此以阮籍比李之遥。李之遥为南平太守；阮籍曾任东平相，称阮步兵。\n专城：指任主宰一城的州牧、太守等地方长官。\n桃源：在武陵，陶渊明曾作《桃花源记》。\n秦人：《桃花源记》载，内中之人自称是秦时人，避秦末之乱才进入桃花源中。\n\n","shangxi":"　　《赠从弟南平太守之遥二首》共同主题是赞美从弟李之遥，而讽刺势利小人，从而反映出世道交恶，贤者被弃，佞臣得势，道德友情沦丧，一切均以势利为轴心和转移。李白身受其害，故借赠诗抒感概。第一首诗写完之后，犹未尽意，故又以第二首补足之。两首诗呈现出不同的描写重点，然而又是相互补充，相得益彰的完整艺术整体。\n\n　　第一首基本是以七言为主的古体诗，全诗三十二句，可分三个大段落。\n\n　　第一段共八句，又可分为两个层次。诗开端的五言四句为第一个层次，直叙少年不得意，潦倒而无安居生活之业。愿意追随古代任公子之后，投钓东海，钓得能吞进舟船的巨鱼，以饱天下之人，而不作追逐功名利禄之徒。任公子是《芪子》一书中所引用的寓言人物：任公子作大钩巨缁，五十辖以为饵，蹉乎会稽，投竿东海，旦旦而钓，期年不得鱼。已而大鱼食之，牵巨钩陷没而下骛，扬而奋鬐，白波若山，海水震荡，声侔鬼神、惮赫千里。任公子得若鱼，离而腊之，自制河以东，苍梧已北，莫不厌（饱）若鱼者。这四句五字句，一气贯下，借用郦生与任公子的两个典，说明自己志在济世任侠，然而却失意落魄。因而欲步任公子后尘，鄙弃名利，听任自然，相信自己会得到预想的结果。创主唐代的任氏之风俗。这就使李白少年时的形象与精神，活脱脱地展现在人们面前，同时也暗含着理想与志向同社会现实的矛盾，坚持理想志向，而绝不作势利小人，保持淳美的人性本色。体现着世不容己，己也弃世。他在《古风》（其十三）诗中也表现了与此相似思想：“君平既弃世，世亦弃君平。”暗示出失意落魄的主客观的原因，矛盾的双向性。接着诗人运用七言四句，由前面五言句式的音节短促与凝重，而转为音节舒缓与和平，抒写失意后的生活和行为。经常是饮酒抒忧，追逐徜徉，名山胜水，追求天真的人性美。从此逐渐使壮心与功名相分疏。这正像美好的兰花生在山谷中而不会遭人锄掉一样，保持着它的自然美；又正如围绕高山上端的白云，自由地翻卷与铺张。这四句是写入长安前的生活，暗示出以隐求仕，而不汲汲于功名。追求的是人性自由、适意生活的清真美，从名胜山水风景中吸取美的力量。兰生谷底是反用《三国志·蜀志·周群传》中“芳兰生门，不得不锄”的典故，暗示出在朝廷，权贵是容不得贤人君子的。兰花是比况贤人君子的。例如屈原《离骚》中香草美人的描写，比托贤人君子。贤人君子只有在山乡水国才有自己生存的天地，自由的王国。总之这八句诗是李白的自画像，自抒心志，真率自然，发自肺腑。为少年以后与入长安之前的李白作了评介，形神欲出。\n\n　　全诗的第二段是从“汉家天子驰驷马”至“象床绮席黄金盘”，共十二句，每六句分为一小节，又为一层意思。这段诗的前六句是写李白被征召入京与谒见唐玄宗的隆重盛况。汉家天子是代指唐家天子唐玄宗，派御用的高车四马，像当年汉武帝迎接从蜀地来的司马相如一样，迎接李白。李白进入九重宫门，于金殿上拜谒当今圣君皇帝。皇帝龙颜笑逐颜开，天下人就像沐浴春风一样，受到皇恩的抚育。金殿里左右站班的大臣都高呼万岁，叩拜皇帝、祝贺皇帝征召了一位隐逸失意的贤材。这六句诗是铺陈叙述，但又重点突出，突出皇帝的重视。以赤车驷马相迎，龙颜高兴，群臣高呼万岁等细节，渲染气氛，烘托自己的形象的高贵，超卓拔群，荣耀至极。然而这仅是谒见初的情景。接着诗人又用六句，描绘自己供奉翰林的情景，皇帝垂青，自己大展英才。自己供奉宫内翰林院，执笔草拟皇帝的诏书，受到皇帝的不时注目，焕发出赏识的眼光。宫内藏书的麒麟秘阁威严高峻，自己在这皇帝秘阁中读书，接受皇帝询问，没有谁可以得到这种荣誉，恐怕连看到这高峻的麒麟阁都难。回忆当初承受皇帝恩惠时，进入了右银台门内的翰林院供奉，又独自在金銮殿上草拟皇帝文件。出宫门随侍皇帝，乘有雕饰精美的马蹬与镶白玉的马鞍的御马，在宫中坐的是皇家椅子，用的是皇家御用黄金盘。这六句诗是说明自己志大才高，得到皇帝的信任，满面春风。荣极一时，盛极一时，享受到人臣的极誉。这六句诗采用间接描写，从皇帝眼睛垂顾到环境的烘托，传神地状出自己内心活动和心境昂奋。这与第一段落魄失意的心境构成了鲜明对比，然而这又是不慕名利，以高尚节行与大智大才，自然得到的荣誉。这无疑地是诗意发展、诗情的延伸。\n\n　　全诗第三段是从“当时笑我微贱者”至“可见羊何共和之”也是十二句，每六句为一小节，为一层意思。前六句是写被逐出长安，饱尝世态炎凉冷暖之苦。诗人说：回想我在朝廷时，原来笑话我出身卑贱而白眼看我的人，现在却一反常态请求我接见，与我交朋友，欢聚在一起。可是当一个早晨我上表章，托病请求还山时，旧日与我交欢相知心的人，没有几个人了。门前送我以礼，随后即关紧门。这些人就是有势就交，无势就改，反复无常。这六句表面上是写自己失势前后的人情关系的变化，透视出势利小人的丑态与趋炎附势的卑鄙灵魂。反映出民族的传统淳朴美德，正被势利小人所践踏，世风浇薄，孕育着社会危机。鄙视、悲愤，感叹之情与探求人生的传统美德等交识在一起，很能感发人意。“当时”，“畴昔”，“今日”相钩连、六句诗意脉一贯，曲折相续，对比鲜明，个性突出。后六句扣题，赞美从弟李之遥始终如一的交情。诗人对他说：对比之下，你的友情如山岳一样始终如一而心不改变，如云雾随着高山一样迷失掉它的所作所为，你不为邪恶云雾所动。云雾是象征着社会炎凉世态，邪恶势力。你与我之间情谊，如当年谢灵运与谢惠连兄弟间关系，才情相用。由此我更深刻地认识到“梦得‘池塘生春草’”这首诗的价值。随着社会阅历之深，而不断地增长它的价值。别后，希望你看到这从遥远地传递去的我的诗篇，也能像谢灵运登临海峤赋诗寄给他的族弟谢惠连一样，和像羊璿之，何长瑜一样的诗友相互唱和。前两句用比喻象征，描绘友情淳真。后四句用典故，谢灵运赏识他从弟惠连之才，相互切磋切琢。当他写《登池上楼》诗时，于梦中见到谢惠连而忽然得到“池塘生春草”这一名句。羊璿之、何长瑜是谢灵运的诗友，谢灵运又作《登临海峤初发疆中作与从弟惠连可见羊何共和之》一诗。李白用典比况自己与李之遥兄弟情谊，知音友情。预想李之遥接到此诗，诗友共唱和，又颇感欣慰。第二段所引爆出的悲叹之情迅速转化为平和愉悦，为世上有知音的兄弟而自豪!于此结束全篇，余音绕梁，不绝如缕。\n\n　　全诗看似平常，无动人的描写，又乏雕饰词句。章法自然，以情运思，构成了失意——得意——失意——自慰的意脉，于平易中数见曲折，自然天成。\n\n　　全诗如数家珍，娓娓道来，看似竹筒倒豆，事无巨细，倾泄而出；实则匠心独运，以客观环境与人物描写，兼巧用典故，从今昔对比中，以刻画自己的心象，从两种对立的人格中，歌颂淳朴清真的人格美，以自己与从弟之遥当之。反衬与贬抑势利小人的丑恶人格及其卑鄙的灵魂。进而透视出世风浇薄，贤者被弃的社会悲剧，表现盛唐社会由盛转衰的征兆。这种平易自然，亲切感人，于不见技法中，悟出社会人生的道理，非常深刻。\n\n　　其二诗则转笔重点写李之遥。宋本《李太白文集》在此诗题自注：“时因饮酒过度贬武陵，后诗故赠。”全诗由此生发，刻画李之遥的性格与形象，及其被贬的原因和诗人评价。在组诗结构上是对前诗作重要的补叙，使李之遥形象光彩照人，与李白正好如一对玉人，相映相衬，天真淳美，然而却都不容于世。\n\n　　全诗八句，前四句为一个层次，后四句又为一个层次，意脉绵密，严整无痕。\n\n　　前四句写李之遥思想与性格，作者并不直接述出，而是采用以古托今的笔法，在古今人相映衬中，托出南平太守李之遥如魏晋初的大诗人阮籍，不满意朝臣的倾轧与司马氏诛杀异己，而以酒浇愁，冷眼注视现实，佯狂处世。淳美人性，托之于美酒，而无意于功名利禄，不以专城的郡守职务为重。这与魏晋时的阮籍是十分相似的，故诗人说今古两步兵。阮籍拜东平相，不以政事为务，沉醉日多。听说步兵厨人善酿，有贮酒三百斛，乃求为步兵校尉。人称阮步兵。这四句以古今对比手法，既刻画李之遥的形象与性格，也暗喻伤酒而被贬。伤酒又如阮籍不满意现实，而又无力挽狂澜，以酒消忧。开端两句平平叙出，但却拓展时空，今古相接，比之单写李之遥却有较丰富的意蕴，赞美之情是今亦是古，今古相重，凝重浓厚。\n\n　　后四句一转，写李之遥因不顾专城，只爱酒，而被贬武陵。使诗人联想陶潜所写的《桃花记源并诗》，于是就化用这一典故，铸成后四句的美好诗意。诗人说：你去的武陵，就是晋大诗人陶潜所写的桃花源，不知你今后要到这里多少地方寻找桃花源世界。那里的避世乱的秦人，像故旧的相识，出门笑脸相迎你。这四句诗再用陶潜理想与人格托喻李之遥，再次渲染他的人格美，追求理想社会境界。这一用典使李之遥形象增加了光辉。更可贵的是使典故内容与诗意融合无间，塑造一个优美的社会环境。自然美、人情美异于冷峻的现实。注入了诗人的浪漫理想，然而它又植根于现实，并非空中楼阁，虚无飘渺，可望不可即。\n\n　　这首诗热情洋溢，气贯全诗，逐层蓄积，赞美，回护，预测，构成感情的流程，心潮逐浪高。古今未来时空相续，关心体贴挚爱之情，无以附加。然而这一切又是那么自然，不深思就体味不到这种深邃的情思。\n\n　　这两首诗一长一短，看似不相称，实则各自得体，各尽所职，言近旨远，相得益彰，俱为精品。可参读《经乱离后天恩流夜郎忆旧游书怀赠江夏韦太守良宰》等诗，以对此诗有更深刻的理解。\n\n","translation":"少年时期人生不得意，落魄流徙不曾安居。\n胸有大志一心追随任公子，大钩巨缁钓那吞舟大鱼。\n无奈之间经常痛饮逐景而游，壮心不存、功名不就，都疏远而去。\n兰生谷底人不识人不锄，云在高山空翻卷空舒展。\n突然有名，天子派驰马来迎，如同赤车骋蜀道去接司马相如。\n迈步朝廷走进九重高门谒见见圣上，龙颜笑开令我顿觉四海如春。\n宫中彤庭四下里高呼万岁，拜贺圣明主上收揽沉沦不显的英才。\n我在翰林院挥笔引来皇上的目光，峥嵘的麒麟阁上谁能见到我呢！\n蒙承圣恩举步进入银台门，持笔著书独自待在金銮殿。\n乘龙驹雕蹬跨上白玉鞍，享受象床绮食面对黄金盘。\n以前讥笑我微贱的那些人，现在都来拜见请求交友同欢。\n可我一旦以病辞京漫游江海，往昔那些人谁还与我相识相好？\n前门作揖软绝，后门索性硬拒，结交之人一一变了面孔。\n最喜欢您心如山岳终不改变，真想随您不管去作什么。\n我亦想借您梦得“池塘生春草”的佳句，使我登楼之诗身价百倍。\n相别之后我要像灵运遥寄惠连诗作一般寄诗给您，还有些人也会有和作的。\n\n东平相阮籍与南平太守的您，古今都可郁喜爱饮酒的步兵校尉。\n您和阮籍都是从心眼里爱好美酒才去作那个官，并不是看重恋眷职务啊。\n如今因酒而谪官去到武陵桃源，寻花寻竹行了几处地方？\n桃花源中的秦人有如旧识，定会出门笑脸相迎。\n\n"}
{"_id":{"$oid":"5b9a1a12367d5c0f40d23942"},"title":"路逢徽州送牡丹入都","dynasty":"宋代","writer":"洪咨夔","content":"飞絮游弄霁中华，出门芳草渺天涯。\n太平莫道全无象，脱绣鸣铃传送花。","type":[]}
{"_id":{"$oid":"5b9a1a12367d5c0f40d23943"},"title":"送章季亨","dynasty":"宋代","writer":"赵蕃","content":"随檄常怀舍旧庐，值公作邑数旬余。\n摄官敢道为僚契，投迹仍容借屋居。\n诗社三的陪唱属，交情一意保终初。\n莫嗟了事真良苦，去读人间未见书。","type":[]}
{"_id":{"$oid":"5b9a1a12367d5c0f40d23944"},"title":"箜篌谣","dynasty":"唐代","writer":"李白","content":"攀天莫登龙，走山莫骑虎。\n贵贱结交心不移，唯有严陵及光武。\n周公称大圣，管蔡宁相容。\n汉谣一斗粟，不与淮南舂。\n兄弟尚路人，吾心安所从。\n他人方寸间，山海几千重。\n轻言托朋友，对面九疑峰。\n开花必早落，桃李不如松。\n管鲍久已死，何人继其踪。","type":["友情","哲理"],"remark":"严陵：严光，字子陵，东汉余姚人。\n周公：周文王姬昌第四子。因封地在周（今陕西岐山北），故称周公或周公旦。是西周初期杰出的政治家、军事家和思想家。\n管蔡：管叔和蔡叔，是周武王的弟弟。\n“汉谣”两句：语出自《史记·淮南衡山列传》：“民有作歌歌淮南厉王曰：一尺布，尚可缝；一斗粟，尚可舂。兄弟二人不能相容。”讲的是汉文帝与淮南王之间的兄弟恩怨故事。\n九疑峰：山名。在湖南宁远县南。其山九谷皆相似，故称“九疑”。\n管鲍：春秋时期的政治家管仲和鲍叔牙。\n\n","translation":"　　要想升天飞仙，千万不要骑龙，要想游历河川，千万不能骑着老虎。朋友相交应不分贵贱，就像东汉的严陵和光武帝一样。可惜周公执政时是如此的贤明，管叔和蔡叔为什么还苦苦相逼，不能相容呢？汉代歌谣中说“一尺布，尚可缝；一斗粟，尚可舂。”汉文帝却容不下淮南王，将他流放。骨肉兄弟尚且如同路人，我要结交的知己哪里会有呀？朋友虽然表面上亲密无间，可是心却如同隔着千重山、千重海。和他们相交时，就像面对着九疑山一样，让人分不清真假，茫然找不到边际。许多花长在一个树枝上，必然会早早凋谢，桃李开花虽然很美丽，但不如松柏能四季常青，朋友也是一样。管仲和鲍叔牙这样彼此信任的朋友早已死去，不知道后世还有没有人像他们一样，结交朋友能够贵贱不相移。\n\n"}
{"_id":{"$oid":"5b9a1a12367d5c0f40d23945"},"title":"田侍郎 其三","dynasty":"唐代","writer":"王建","content":"踏著家乡马脚轻，暮山秋色眼前明。老人上酒齐头拜，得侍中来尽再生。\n\n","type":[]}
{"_id":{"$oid":"5b9a1a12367d5c0f40d23946"},"title":"小重山","dynasty":"金朝","writer":"元好问","content":"醉尽春风意未阑。缠头双凤锦、觅端端。多情胡蝶送归鞍。\n\n扬州梦，芍药荐金盘。\n\n罗幌酒醒寒。灯前朱麝浅、翠螺残。一春心事苎衣宽。\n\n青鸾客，楼外日三竿。\n\n","type":[]}
{"_id":{"$oid":"5b9a1a12367d5c0f40d23947"},"title":"朱大司空挽歌八首 其六","dynasty":"明代","writer":"于慎行","content":"真宅归丹府，蓬壶第几城。化龙应是剑，跨鹤不闻笙。\n\n旧戟朱门列，新阡紫气萦。元公车服在，馀庆属玄成。\n\n","type":[]}
{"_id":{"$oid":"5b9a1a13367d5c0f40d23948"},"title":"杂感五首以不爱入州府为韵 其五","dynasty":"宋代","writer":"陆游","content":"我年甫三十，出身事明主。狂愚斥不用，晚辟征西府。\n\n蹭蹬过锦城，邂逅客严武。十年醉郫筒，阳狂颇自许。\n\n青城访隐翁，西市买幽圃。如何复不遂，归听镜湖雨。\n\n结庐三间茅，泛宅一枝橹。天真傥可全，吾其老烟浦。\n\n","type":[]}
{"_id":{"$oid":"5b9a1a13367d5c0f40d23949"},"title":"金陵杂兴二百首","dynasty":"宋代","writer":"苏泂","content":"赏心亭前白鹭洲，淮水东畔水东流。\n只知览古生许恨，不知身世自悠悠。","type":[]}
{"_id":{"$oid":"5b9a1a13367d5c0f40d2394a"},"title":"效赵学士体成口号十章献开府太师","dynasty":"宋代","writer":"司马光","content":"首夏清和新雨晴，绿莎细软不妨行。\n园夫遮道白何事，栀子花开斑笋行。","type":[]}
{"_id":{"$oid":"5b9a1a13367d5c0f40d2394b"},"title":"虞姬歌","dynasty":"明代","writer":"屈大均","content":"中宵汉兵满，四面楚歌哀。大王多意气，为妾一徘徊。\n\n","type":[]}
{"_id":{"$oid":"5b9a1a13367d5c0f40d2394c"},"title":"送汤公子应荐之京","dynasty":"明代","writer":"柳君","content":"高冠长剑并嵯峨，许国筹边感慨多。少拟过秦追贾谊，老思用赵忆廉颇。\n\n封侯万里宁非命，募士千金岂论科。执手离亭饶酒伴，飞扬跋扈奈君何。\n\n","type":[]}
{"_id":{"$oid":"5b9a1a13367d5c0f40d2394d"},"title":"道遇郑莲卿共饮酒楼醉中赠以长歌","dynasty":"清代","writer":"姚燮","content":"与人以心不知受，媚人以色那能久？花落堕地为尘埃，旧巷杨枝多老丑。\n\n驱车过珠市，市上逢郑生。停车招我车共停，下车握手奚为情？\n\n别来胸臆不可竟，登楼且作千觞倾。朱轮粼粼过楼下，新坊子弟如名马。\n\n连钱贴尻沫流赭，其气峥嵘猝难惹。数载不踏京华尘，奈何桃李非昔春？\n\n郑生当时冠三曲，热场万口称天人。贵豪侧目承喜嗔，骄宠直欲无虢秦。\n\n深帏剩烛黯已灺，露边孤蝶飞何邻？生言近事愁难语，旧部飘零少完羽。\n\n不虞九市风沙中，短席清樽尚吾汝。狂吟振籁欲回云，苦泪沾衣不成雨。\n\n吁嗟乎，黄金食尽馀宝刀，歌喉久涩徒能箫。回思西邸竞华宴，玉屏列黛敷兰椒。\n\n五年一瞬主三易，门垣乱棘齐马腰。青天鸿鹄各关塞，江河不作西流潮。\n\n何戡老大感犹许，安仁之鬓宜其彫。相依形影转岑索，起看碧汉星寥寥。\n\n谁家公子七叶貂，隔座挥霍矜雄豪。两行红粉烟中苕，流光曼睩生百娇。\n\n颜衰势尽各相弃，明日避面同避獒。惟吾与子具冷眼，阅非一事非一朝。\n\n共斯沦落复谁顾，及早轻装约归去。文纨玉食蛊已深，告退何妨着穷裤？\n\n江南风月不用钱，莫使韶光重贻误。\n\n","type":[]}
{"_id":{"$oid":"5b9a1a13367d5c0f40d2394e"},"title":"次韵黄斌老晚游池亭二首","dynasty":"宋代","writer":"黄庭坚","content":"路入东园无俗驾，忽逢佳士喜同游。\n绿荷菡萏稍觉晚，黄菊拒霜殊未秋。\n客位正须悬榻下，主人自爱小塘幽。\n老夫多病蛮江上，颇忆平生马少游。","type":[]}
{"_id":{"$oid":"5b9a1a13367d5c0f40d2394f"},"title":"咏梅","dynasty":"宋代","writer":"吴居仁","content":"岭南十月春渐回，妍暖先到前村梅。\n问君何处识此妙，一枝冷艳随霜开。\n长江凛凛欲崩岸，乃见好事多墙隈。\n初疑渗漉入瘴雾，更恐寂寞埋烟煤。\n微风不动暗香远，淡月入户空徘徊。\n坐看粉黛化膻恶，岂但桃李成舆台。\n我行万里厌穷独，疾病未已心先灰。\n对此不觉三叹息，恐是转侧同南来。\n异乡久处少意绪，破壁相对无根荄。\n古来寒士每如此，一世埋没随蒿莱。\n遁光藏德老不耀，肯与世俗相追陪。\n轮囷离奇多见用，牺尊青黄木为灾。\n含毫吮墨去颜色，况自不必须穿裁。\n岁穷路远莫惆怅，此去保无蜂蝶猜。","type":[]}
{"_id":{"$oid":"5b9a1a13367d5c0f40d23950"},"title":"春日即事九首 其七","dynasty":"宋代","writer":"李廌","content":"怅望白铜鞮，醉听金缕衣。花间愁落日，老更惜春归。\n\n","type":[]}
{"_id":{"$oid":"5b9a1a13367d5c0f40d23951"},"title":"西山诗","dynasty":"元代","writer":"陈旅","content":"蓐食出西郭，初日明远川。联镳走山麓，山树尽含烟。\n\n紫石拥驰道，绿水侵弄田。高人湖上来，邂逅野涧边。\n\n茂柳垂密幄，层莎布柔毡。回风飒幽爽，有鸟声清圆。\n\n采荷荐珍胏，洗盏行芳泉。芙蓉濯新雨，迥立方婵娟。\n\n晤言摅素抱，逸思慕遐骞。窈窕绀园夕，珠林映璇渊。\n\n黄金作台殿，缥缈集诸天。顾惭凡躅污，亟去不敢邅。\n\n适意无先期，重寻有中悁。华月忽易改，赏心与时迁。\n\n晨兴望云物，皓雪满层巅。\n\n","type":[]}
{"_id":{"$oid":"5b9a1a15367d5c0f40d23952"},"title":"钟","dynasty":"宋代","writer":"张继先","content":"金晶铸就斗星悬，挂向玉楼知几年。\n好是五更残梦里，一声敲透白云天。","type":[]}
{"_id":{"$oid":"5b9a1a15367d5c0f40d23953"},"title":"病起","dynasty":"明代","writer":"吴琏","content":"一歃歃尽沧溟水，一跳跳上昆崙颠。千钧万钧手提弄，狂夫始觉心悠然。\n\n","type":[]}
{"_id":{"$oid":"5b9a1a15367d5c0f40d23954"},"title":"复闻京师得雨志喜","dynasty":"清代","writer":"弘历","content":"二月三寸雨，北地曾希闻。谁谓未十日，尺泽重沾均。\n\n江国作霖易，绿野润春巡。繫思每北望，正待甘膏辰。\n\n何时不重农，何地非吾民。欣慰以为惕，额手鸿钧仁。\n\n畿南将齐郑，因之萦念频。曾否亦溥被，伫待大吏陈。\n\n","type":[]}
{"_id":{"$oid":"5b9a1a15367d5c0f40d23955"},"title":"白纻歌七首 其四","dynasty":"明代","writer":"何景明","content":"吴娥白纻为舞衣，镂花缀叶纷葳蕤。青春烂熳白日辉，轻带一举长袖施。\n\n皎如流霰随风飞，游龙宛转翔鹄回，倾城绝代人共希。\n\n","type":[]}
{"_id":{"$oid":"5b9a1a15367d5c0f40d23956"},"title":"春日居法云兰若 其三","dynasty":"明代","writer":"徐熥","content":"古路苍苍入鹫峰，烟霞隔断往来踪。时将真诀灯前课，每与游僧竹下逢。\n\n满架瑶函藏贝叶，远林山色绚芙蓉。闭门晏坐尘缘息，又听云堂起暮钟。\n\n","type":[]}
{"_id":{"$oid":"5b9a1a15367d5c0f40d23957"},"title":"漫成二首 其二","dynasty":"金朝","writer":"段成己","content":"时序惊何速，形骸强自持。整冠毛屡脱，束带孔频移。\n\n蹭蹬成空老，吟哦不救饥。百年行已久，一笑欲何之。\n\n","type":[]}
{"_id":{"$oid":"5b9a1a15367d5c0f40d23958"},"title":"齐天乐","dynasty":"清代","writer":"刘永济","content":"西风偷换鸣蝉树，綀襟嫩凉先怯。淡霭沉山，稀星堕水，秋阔天容如抹。\n\n瑶宫片月，映深碧层霄，洞然莹彻。万景昏冥，世间惟此最高洁。\n\n今宵谁共胜赏，露萤低自照，如伴凄切。雾冷南楼，波荒北渚，千古风流都歇。\n\n江山俊杰，算一例成尘，浩歌空发。伫久红桥，境清鸥梦接。\n\n","type":[]}
{"_id":{"$oid":"5b9a1a15367d5c0f40d23959"},"title":"点绛唇（紫阳寒食）","dynasty":"宋代","writer":"陈与义","content":"寒食今年，紫阳山下蛮江左。竹篱烟锁。何处求新火。 \n 不解乡音，只怕人嫌我。愁无那。短歌谁和。风动梨花朵。","type":[]}
{"_id":{"$oid":"5b9a1a15367d5c0f40d2395a"},"title":"杂兴三十九首 其三十三","dynasty":"宋代","writer":"张镃","content":"抡才如百药，治效各不同。傥能区别性，当聚和扁功。\n\n武德定乱后，诸公悉登庸。帝久知所长，未欲任巳聪。\n\n品题资确论，毫发无蔽蒙。三杰隆汉业，六英夹唐宗。\n\n无人可能国，我欲振古风。\n\n","type":[]}
{"_id":{"$oid":"5b9a1a15367d5c0f40d2395b"},"title":"夜梦故人诗","dynasty":"南北朝","writer":"何逊","content":"客心惊夜魂。\n言与故人同。\n开帘觉水动。\n映竹见床空。\n浦口望斜月。\n洲外闻长风。\n九秋时未晚。\n千里路难穷。\n已如臃肿木。\n复似飘飖蓬。\n相思不可寄。\n直在寸心中。","type":[]}
{"_id":{"$oid":"5b9a1a16367d5c0f40d2395c"},"title":"邦彦饮湖上暮归过保叔大呼求见因赍酒出寺饮","dynasty":"明代","writer":"史鉴","content":"半山遥听故人歌，枉驾能为晚寺过。\n饮酒莫辞还秉烛，重来花事恐无多。","type":[]}
{"_id":{"$oid":"5b9a1a16367d5c0f40d2395d"},"title":"偈","dynasty":"宋代","writer":"都贶","content":"不可思议，是大火聚。便恁么去，不离当处。\n\n","type":[]}
{"_id":{"$oid":"5b9a1a16367d5c0f40d2395e"},"title":"赤壁","dynasty":"宋代","writer":"岳珂","content":"周郎二十四年少，盖世功名随一燎。\n亲提三万走曹瞒，不以敌勍恨兵少。\n豫州失匕已胆折，一日目明惊二妙。\n最怜黄盖不知名，吏士相从倚营啸。\n阿奴火攻本无策，破竹自繇人不料。\n贪降纳侮理固宜，泥淖华容几尽剿。\n西来行师有绝地，毋乃重诒千古笑。\n镞湛纵是差可认，鼎峙讵关谋所召。\n二乔春锁何足言，从此天光遂分耀。\n我闻汉贼久染指，奋毒摇牙噬江表。\n八荒囊括岂复遗，一蹙吴宫已为沼。\n当时乘胜下部骑，考地当居楚南徼。\n蒙冲逆斗须上流，揖寇那容越津要。\n武昌霸基跬步耳，肯使国畿纷戟旐。\n坡仙访古特寓意，横槊雄姿谁与吊。\n故将异地眩疑辞，政恐因讹启讥诮。\n沧浪六月卷晴雪，历历江山人物眇。\n崩空乱石今几存，仿佛栖巢尚惊鸟。\n夜深刁斗声四发，星斗满空群籁悄。\n便须唤起紫绮裘，孤鹤南天楚江晓。","type":[]}
{"_id":{"$oid":"5b9a1a16367d5c0f40d2395f"},"title":"罗稚川善画作此赠之","dynasty":"宋代","writer":"赵文","content":"吾观天地间，一一皆是画与诗。\n渝川有二罗，画得天地之英奇。\n大罗诗名撼湖海，小罗天机勃郁不得已而水墨之。\n摇毫造化已破碎，洒墨元气为淋漓。\n嗟余老眼得一见，以手扪摸心然疑。\n问君自古画有几，君今此画师者谁。\n君言我以眼为手，天地万物皆吾师。\n吾能得其意与理，貌取色相特其皮。\n画成正未知似否，人人有眼谁可欺。\n譬之禅宗要透脱，恋恋祖佛宁非痴。\n作诗点出未来眼，一扫徐熙与郭熙。","type":[]}
{"_id":{"$oid":"5b9a1a16367d5c0f40d23960"},"title":"点头石","dynasty":"明代","writer":"何绛","content":"獦獠幡非动，生公石点头。一时捏怪者，流毒在千秋。\n\n","type":[]}
{"_id":{"$oid":"5b9a1a16367d5c0f40d23961"},"title":"还过章江徐巨源邀住榆溪草堂留题四首 其三","dynasty":"明代","writer":"黎遂球","content":"江树连云到远峰，不知湖外有城封。龙吟每和摊书幌，鸟下频窥捣墨舂。\n\n遁世祇应师孺子，傍人遥认对林宗。秋花晚实餐无尽，白饭青蔬也累供。\n\n","type":[]}
{"_id":{"$oid":"5b9a1a16367d5c0f40d23962"},"title":"玛瑙坡四咏 其二","dynasty":"宋代","writer":"释智圆","content":"玛瑙坡前水，泠泠夏亦寒。夜深明月上，珠颗落冰盘。\n\n","type":[]}
{"_id":{"$oid":"5b9a1a16367d5c0f40d23963"},"title":"鸳鸯 其二","dynasty":"清代","writer":"许南英","content":"一池绿水秀兰苕，争似文禽顾影娇。柳絮飞时毛羽满，荷花深处梦魂摇。\n\n并生合注双双谱，列队分飞六六桥。肠断莫愁湖畔路，小姑居处独无聊。\n\n","type":[]}
{"_id":{"$oid":"5b9a1a16367d5c0f40d23964"},"title":"怀归","dynasty":"明代","writer":"皇甫汸","content":"故园献寿亲能健，春夜开筵兴不违。两地离怀人惜别，暂时欢赏客忘归。\n\n醉听锦瑟歌犹度，仰视银河落渐微。今夕月明江上路，烟波回首泪沾衣。\n\n","type":[]}
{"_id":{"$oid":"5b9a1a16367d5c0f40d23965"},"title":"赞历代天师 第二十六代讳嗣宗","dynasty":"宋代","writer":"白玉蟾","content":"朱砂鼎里炼金晶，默祷天皇入紫冥。月落半山丹井水，猿声惊断满天星。\n\n","type":[]}
{"_id":{"$oid":"5b9a1a18367d5c0f40d23966"},"title":"大行人沈子高赍敕并镪币到太平府赐缜因赠","dynasty":"明代","writer":"王缜","content":"云间沈才子，英英脱尘俗。衔命来太平，长揖谦以牧。\n\n势利浮云轻，瞥尔不挂目。清瑟声正稀，骊珠光可掬。\n\n乃知斯人妙，挠之终不浊。所以气味同，倾盖宛如宿。\n\n淡淡春风微，滔滔江水绿。而我欲何为，浩歌倚修竹。\n\n","type":[]}
{"_id":{"$oid":"5b9a1a18367d5c0f40d23967"},"title":"题计郎中汝和墨菊曹汝学家藏","dynasty":"明代","writer":"顾清","content":"郎中画菊真是菊，蒙泉蒲萄太常竹。\n一时能事并驰声，岂直文章难继续。\n狂挥急扫皆称意，不特品高机亦熟。\n西涯坐间生色障，一见当时已心服。\n不知何日到君家，净洗朱铅斗清淑。\n疏篁古木交映带，深浅生枯俱入态。\n欹风一枝惊欲折，倚竹数丛如有待。\n飞鸾坠羽时自压，老蛟蜕骨令人骸。\n张颠草圣久寂寞，何意兹晨忽倾盖。\n郎中郎中今有无，后来尚远眼中疏。\n柔肌脆骨争媚妩，不然蔓草纷黄垆。\n颓波一去谁与返，把卷抚玩增长吁。\n君不见近时淮海上，亦有菊花一派往往传京都。","type":[]}
{"_id":{"$oid":"5b9a1a18367d5c0f40d23968"},"title":"花犯 萧寺小除夕","dynasty":"清代","writer":"陈洵","content":"小林亭，疏灯凝水，年华笑相问。市风吹近。听饯腊家家，人语轻趁。\n\n倦游梦枕萧斋稳。清波闲处引。又藓迹、雪融香径，行行销意尽。\n\n天边雁声送愁多，寒空峭、坐想迟回芳信。吟思短，清尊共，故欢随分。\n\n依稀记、艳阳禊赏，人散后、楼台霏麝粉。漫唤起、阑干私倚，盟春心事准。\n\n","type":[]}
{"_id":{"$oid":"5b9a1a18367d5c0f40d23969"},"title":"于香草圆圈二章，语意隽妙。俞荫甫和作夹杂不伦，恐是酒间呓语，未可以名诗也，因和二章 其一","dynasty":"清代","writer":"曹家达","content":"露气涵秋晕夕烟，桂花香发嫩凉天。故山好月难为赠，记取西楼照梦圆。\n\n","type":[]}
{"_id":{"$oid":"5b9a1a18367d5c0f40d2396a"},"title":"题隐者","dynasty":"明代","writer":"朱元璋","content":"固洁精魂欲上天，幽居深处水云边。烟封远浦沙鸥尽，树锁前山草鹿眠。\n\n书假管城应复路，楮生墨客未回川。逢人更祝坚清志，必日云衢足蹑前。\n\n","type":[]}
{"_id":{"$oid":"5b9a1a18367d5c0f40d2396b"},"title":"游晓觉寺","dynasty":"宋代","writer":"陈睍","content":"肩舆行到竹边村，竹里僧房尽闭门。\n小洞颇闻三里近，残僧今有一人存。\n旋沽薄酒欺寒力，未怯春泥踏雨痕。\n笑觅梅花伴归去，断桥流水月黄昏。","type":[]}
{"_id":{"$oid":"5b9a1a18367d5c0f40d2396c"},"title":"南歌子","dynasty":"宋代","writer":"苏轼","content":"云鬓裁新绿，霞衣曳晓红。待歌凝立翠筵中。一朵彩云何事、下巫峰。 \n 趁拍鸾飞镜，回身燕漾空。莫翻红袖过帘栊。怕被杨花句引、嫁东风。","type":[]}
{"_id":{"$oid":"5b9a1a18367d5c0f40d2396d"},"title":"和吴鼎昌达铨","dynasty":"近代","writer":"江庸","content":"春到郊西景物妍，海棠庭院举家迁。百年故宅移乔木，十里青山接玉泉。\n\n地熟不知身是客，花开宜与酒为缘。凭栏我也忘归去，莫怪蜂狂蝶更颠。\n\n","type":[]}
{"_id":{"$oid":"5b9a1a18367d5c0f40d2396e"},"title":"辟何休《公羊传》注","dynasty":"清代","writer":"刘慎荣","content":"河洛崎崛玉步留，黜周王曾有何休。司空相已炎精夺，掾属覃思十数秋。\n\n","type":[]}
{"_id":{"$oid":"5b9a1a18367d5c0f40d2396f"},"title":"暮春即事","dynasty":"清代","writer":"孙元衡","content":"枉羡青云切太虚，无端飞堕海东隅。风花露草春绵邈，瘴雨蛮烟梦有无。\n\n肉食纵横清兴少，簿书填委道心孤。缘何倔强羞言老，对镜偷閒镊白须。\n\n","type":[]}
{"_id":{"$oid":"5b9a1a19367d5c0f40d23970"},"title":"寄习豫南太史闽中二首 其二","dynasty":"明代","writer":"于慎行","content":"日夕登高台，悠悠望南海。南海不可从，万里阴云霭。\n\n念我同心人，留滞方何在。一出咸阳门，岁事数已改。\n\n眇眇睇空江，晔晔生兰𦶜。日晏江水寒，美人殊不采。\n\n如何桃李颜，含笑扬光彩。保尔岁寒心，芳华自晻霭。\n\n","type":[]}
{"_id":{"$oid":"5b9a1a19367d5c0f40d23971"},"title":"雪中过分水岭六首 其四","dynasty":"宋代","writer":"李纲","content":"一夜同云凝不开，晓寒整辔马虺尵。千岩万壑萦纡处，密雪回风散漫来。\n\n愁里溪声琴的历，望中山色玉崔嵬。溪山得雪尤奇绝，模写无工恨不才。\n\n","type":[]}
{"_id":{"$oid":"5b9a1a19367d5c0f40d23972"},"title":"长亭怨 为俞廙仙题卧游图","dynasty":"清代","writer":"王闿运","content":"记曾探、山阴春晓。思发花前，兴先云到。王谢风流，远情都说宦游好。\n\n玉骢珠舫，刚一洗、酸寒稿。况鹤畔琴边，自指点、年时游钓。\n\n吟啸。正汾阴听雁，又是洞庭秋早。渔蓑豸绣，总不负、江山文藻。\n\n更到处、胜侣高朋，闲添入奚囊诗料。但展卷看题，空想图中三妙。\n\n","type":[]}
{"_id":{"$oid":"5b9a1a19367d5c0f40d23973"},"title":"水调歌头 寿𠙆社吴退翁三首 其一","dynasty":"清代","writer":"聂树楷","content":"三度夺标手，家学旧渊源。蓬莱一水清浅，精究法家言。\n\n归载孝廉舱稳，荣绾外台绶紫，美誉四腾喧。吏以空言告，民少复盆冤。\n\n巡绣虎，分节钺，固篱藩。五州流转防御，风掣画旗翻。\n\n喜见消氛西檄，大可澹忧西顾，高宴敞西园。一对太常蝶，阶下舞轩轩。\n\n","type":[]}
{"_id":{"$oid":"5b9a1a19367d5c0f40d23974"},"title":"鹧鸪天 丙午沪滨除夜","dynasty":"清代","writer":"朱祖谋","content":"莫厌屠苏酒入唇。雪馀帘户转奇温。接天镫色流连夜，照海花光著莫春。\n\n吟鬓短，彩符新。五湖犹是未归人。明年好办扶犁去，为报苕山一㡧云。\n\n","type":[]}
{"_id":{"$oid":"5b9a1a19367d5c0f40d23975"},"title":"阿那曲","dynasty":"近代","writer":"黄咏雩","content":"强欲过河呼不起。英雄祗合闲中死。骑驴归去又何人，一枕清凉春睡美。\n\n","type":[]}
{"_id":{"$oid":"5b9a1a19367d5c0f40d23976"},"title":"次巴克实彦卿雪中见示韵六首 其一","dynasty":"元代","writer":"许有壬","content":"曚昽晓雾勒晨光，一样隆寒两月强。欲和阳春呵冻砚，老夫持酒手犹僵。\n\n","type":[]}
{"_id":{"$oid":"5b9a1a19367d5c0f40d23977"},"title":"鹧鸪天 雨中看牡丹用稼轩韵","dynasty":"当代","writer":"熊盛元","content":"艳压唐宫独此株，马嵬坡下泪流初。绛罗卷处芳魂返，红晕生时浅梦苏。\n\n慵自卧，醉难扶。三郎还惜旧情无？霏微细雨胭脂湿，谁画霓裳罢舞图？\n\n","type":[]}
{"_id":{"$oid":"5b9a1a19367d5c0f40d23978"},"title":"四时白纻歌二首 其一 东宫春","dynasty":"隋代","writer":"杨广","content":"洛阳城边朝日晖，天渊池前春燕归。含露桃花开未飞，临风杨柳自依依。\n\n小苑花红洛水绿，清歌宛转繁弦促。长袖逶迤动珠玉，千年万岁阳春曲。\n\n","type":[]}
{"_id":{"$oid":"5b9a1a19367d5c0f40d23979"},"title":"留题玉泉山堂","dynasty":"宋代","writer":"张伯玉","content":"动非缘境静非祥，物物前尘现四天。\n此地筌蹄求妙论，有时璎络献诸仙。\n欲梅泉石多秋思，过夏松篁聒昼眠。\n一个攒眉招不至，劳师香火漏沈莲。","type":[]}
{"_id":{"$oid":"5b9a1a1a367d5c0f40d2397a"},"title":"菱湾","dynasty":"宋代","writer":"许及之","content":"根随波共蔓，花更水相亲。鱼跃翻成出，微光解照人。\n\n","type":[]}
{"_id":{"$oid":"5b9a1a1b367d5c0f40d2397b"},"title":"登头陀寺峰顶庵","dynasty":"宋代","writer":"贺铸","content":"磴道淩虚挂白虹，头陀上方黄鹄东。\n沧溟五夜浴新日，老木三伏来凄风。\n北梦南云展张阔，纵江横汉并吞雄。\n楚乡绝境此其一，付与微吟多病翁。","type":[]}
{"_id":{"$oid":"5b9a1a1b367d5c0f40d2397c"},"title":"又次居厚韵一首","dynasty":"宋代","writer":"刘克庄","content":"衰迟已迫挂冠年，三黜皆因恋九迁。\n且傍雁行游福地，免陪豹尾幸甘泉。\n早知丹汞方难验，晚悟□□□不然。\n闻说青云梯磴捷，老无肩力可攀缘。","type":[]}
{"_id":{"$oid":"5b9a1a1b367d5c0f40d2397d"},"title":"又前韵 其四","dynasty":"宋代","writer":"项安世","content":"庭前黄耳卧花栏，瘦胁长腰骏尾团。壁上朱弓双鹊面，寂寥终日两相看。\n\n","type":[]}
{"_id":{"$oid":"5b9a1a1b367d5c0f40d2397e"},"title":"小楼 其八","dynasty":"清代","writer":"陈曾寿","content":"室小还容膝，时艰岂负人。盗驱佳客至，闷与故书亲。\n\n未假龟山斧，长污相柳尘。沧田留眼在，坚坐且逡巡。\n\n","type":[]}
{"_id":{"$oid":"5b9a1a1b367d5c0f40d2397f"},"title":"减字木兰花 其十八 彼岸花","dynasty":"当代","writer":"崔荣江","content":"别君彼岸，便隔忘川教梦断。相见何期，泣血啼红百叠衣。\n\n生缘已矣，敢赴黄泉先一死。尚记君恩，不许轮回换此身。\n\n","type":[]}
{"_id":{"$oid":"5b9a1a1b367d5c0f40d23980"},"title":"豫章舟中夜坐自遣","dynasty":"宋代","writer":"曾丰","content":"初月多情出，西山故意遮。\n更遭风激水，而乱客吹笳。\n梦入翩翩蝶，惊闻阁阁蛙。\n违多谐偶少，物理固然邪。","type":[]}
{"_id":{"$oid":"5b9a1a1b367d5c0f40d23981"},"title":"为章生成之题新城遗照三首 其一","dynasty":"清代","writer":"曹家达","content":"瞻拜遗容思渺然，明湖衰柳尚吹绵。问谁续赋青旸道，寥落行踪三百年。\n\n","type":[]}
{"_id":{"$oid":"5b9a1a1b367d5c0f40d23982"},"title":"见新月思家有作 其二","dynasty":"明代","writer":"胡奎","content":"初三初四月钩弯，郎在船头望远山。月似蛾眉山似黛，如何不念镜中鬟。\n\n","type":[]}
{"_id":{"$oid":"5b9a1a1b367d5c0f40d23983"},"title":"寓言二首 其一","dynasty":"元代","writer":"吕诚","content":"苦瓠若悬瘿，宜瓢亦宜笙。笙将用合雅，瓢以供酌烹。\n\n吾为苦瓢谋，任力不任声。荐劳铏鼎间，自足资养生。\n\n物贱终反贵，吹万岂其情。\n\n","type":[]}
{"_id":{"$oid":"5b9a1a1c367d5c0f40d23984"},"title":"仿昭代诸家体三十八首 四 贝助教琼 感乱","dynasty":"明代","writer":"王夫之","content":"正作越来溪上梦，潮声夜打浙东城。春花春柳皆他日，羽檄羽书悲此生。\n\n戍火摇烟低片月，归鸿掠浦警三更。堂堂岁月相欺得，明镜新添雪几茎。\n\n","type":[]}
{"_id":{"$oid":"5b9a1a1c367d5c0f40d23985"},"title":"洞庭","dynasty":"明代","writer":"邝露","content":"人归洞庭水，心远百蛮天。虹饮吴山雨，蝉嘶楚岫烟。\n\n挂帆明月树，沽酒白云船。来雁纷南向，衡阳何处边。\n\n","type":[]}
{"_id":{"$oid":"5b9a1a1c367d5c0f40d23986"},"title":"春雪","dynasty":"明代","writer":"谢铎","content":"二月东风翻作冻，两年春意腊前归。越中儿女燕中长，不识今朝是雪飞。\n\n","type":[]}
{"_id":{"$oid":"5b9a1a1c367d5c0f40d23987"},"title":"挽朱倅周卿 其一","dynasty":"宋代","writer":"赵善括","content":"戚畹芝兰秀，儒宗金玉相。解牛无肯綮，驰骥阻康庄。\n\n政术今犹诵，家风久益彰。蕴藏初未试，盛德付诸郎。\n\n","type":[]}
{"_id":{"$oid":"5b9a1a1c367d5c0f40d23988"},"title":"读书效朱子体","dynasty":"清代","writer":"弘历","content":"古人曾有言，力学如行路。设不进一步，即为退一步。\n\n高秋驻行宫，清暇鲜几务。耽书有宿缘，娱此深山暮。\n\n即景自体验，未觉胜前度。踟蹰生愧惭，空复寻章句。\n\n","type":[]}
{"_id":{"$oid":"5b9a1a1c367d5c0f40d23989"},"title":"饮石洞酒戏作","dynasty":"宋代","writer":"陆游","content":"酣酣霞晕力通神，澹澹鹅雏色可人。\n一笑破除垂老日，满怀摇荡隔年春。\n梅花的的吹初破，杨柳纤纤染未匀。\n醉倒桥边人不怪，西曹免护相君茵。","type":[]}
{"_id":{"$oid":"5b9a1a1c367d5c0f40d2398a"},"title":"乞墦词","dynasty":"元代","writer":"杨维桢","content":"獬豸不击邪，化为兽中狐。\n屈轶不指佞，化作蒿中刍。\n黄金躯，高盖车，千夫百喏在一呼。\n归来牛马惊里闾，低眉仰面承妻孥。\n奉溲尝恶卑自奴，墦间比来奴不如。\n君不见衡阳有客方诧妇，须髯似戟称人夫。","type":[]}
{"_id":{"$oid":"5b9a1a1c367d5c0f40d2398b"},"title":"闻归雁感赋","dynasty":"清代","writer":"李锴","content":"毕竟家何处，而云北是归。高城残照下，万里一行飞。\n\n风急毋相乱，沙寒定有依。畸人方失序，缘汝泪沾衣。\n\n","type":[]}
{"_id":{"$oid":"5b9a1a1d367d5c0f40d2398c"},"title":"廿一兄以手和四清香见饷用心清闻妙香为韵成","dynasty":"宋代","writer":"曾几","content":"微雨久逾润，禅房低复深。\n下帷香一缕，收尽向来心。","type":[]}
{"_id":{"$oid":"5b9a1a1d367d5c0f40d2398d"},"title":"永嘉卢仲脩永年袖文见访酬以短句","dynasty":"宋代","writer":"王十朋","content":"地僻原名左，天寒岁欲徂。遥遥屈佳客，得得访潜夫。\n\n一第且慁子，八篇真起予。蜚声参四杰，谁复敢前卢。\n\n","type":[]}
{"_id":{"$oid":"5b9a1a1e367d5c0f40d2398e"},"title":"偈颂一百三十三首 其四十七","dynasty":"宋代","writer":"释法薰","content":"田地稳密，关窍玲珑。识得无寒暑处，任他寒暑相攻，个里同途辙不同。\n\n","type":[]}
{"_id":{"$oid":"5b9a1a1e367d5c0f40d2398f"},"title":"题四景画 其四 苏武冬牧","dynasty":"明代","writer":"程敏政","content":"天山雪花大如席，瀚海东头绝人迹。群羊散落沙碛间，齧尽寒毡岁云夕。\n\n塞垣孤月十九冬，手持旄节归汉封。不知麟阁丹青手，曾写当时憔悴容。\n\n","type":[]}
{"_id":{"$oid":"5b9a1a1e367d5c0f40d23990"},"title":"春日西兴道中","dynasty":"宋代","writer":"张栻","content":"江梅已过杏花初，尚怯馀寒著萼疏。待得重来几枝在，半随蝶翅半蜂须。\n\n","type":[]}
{"_id":{"$oid":"5b9a1a1e367d5c0f40d23991"},"title":"京江晚泊","dynasty":"清代","writer":"史济庄","content":"舟系垂杨岸，金焦正夕阳。客心秋水远，村树暮烟苍。\n\n山带鱼龙气，江涵日月光。吴歈犹在耳，明日更殊方。\n\n","type":[]}
{"_id":{"$oid":"5b9a1a1e367d5c0f40d23992"},"title":"读史有感十二首 其四","dynasty":"明代","writer":"王世贞","content":"长卿赋上林，将以明得意。及乎谏猎书，凛然垂堂示。\n\n驰骋私所便，能无忽神器。众知乘船危，污轮诤何厉。\n\n为谢张大夫，晓人当如是。\n\n","type":[]}
{"_id":{"$oid":"5b9a1a1e367d5c0f40d23993"},"title":"寄裴校书","dynasty":"唐代","writer":"羊士谔","content":"登高何处见琼枝，白露黄花自绕篱。 \n 惟有楼中好山色，稻畦残水入秋池。","type":[]}
{"_id":{"$oid":"5b9a1a1e367d5c0f40d23994"},"title":"跋正法眼藏","dynasty":"宋代","writer":"楼钥","content":"正法眼藏当时灭却，那得许多落落索索。\n问著则差，答著则错。\n喝也喝不住，棒也打不著。\n妙喜更得工夫，时与下个注脚。\n休休休，莫莫莫。\n若要拈花微笑底事，不二法门也低一著。","type":[]}
{"_id":{"$oid":"5b9a1a1e367d5c0f40d23995"},"title":"水龙吟 杨花，和东坡","dynasty":"近代","writer":"龙榆生","content":"怨春悭驻芳踪，欲留无计从伊坠。盈盈倦舞，濛濛乱扑，几多沈思。\n\n错怪狂风，惊回绮梦，閒庭深闭。禁连朝苦雨，啼痕乍揾，知何意，漫空起。\n\n纵自飘零增感，肯随尘、浪沾轻缀。尽拚憔悴，依然冰雪，未辞身碎。\n\n薄命三生，浓愁万种，任漂荒水。化青萍争奈，残阳悽照，引行人泪。\n\n","type":[]}
{"_id":{"$oid":"5b9a1a1e367d5c0f40d23996"},"title":"苏文忠潘墨诗帖赞","dynasty":"宋代","writer":"岳珂","content":"怀绝世之清音，叹媸妍之难谌。\n慨丸墨之未改，挹古人而寄心。\n褐黯黯以如漆，笏琅琅而抵金。\n贮冰壶其自如，渺一尘这弗侵。\n彼远臭以何归，谩花柳之繁阴。\n姓昧昧以污人，虽千年而亦喑。\n予得此诗，跫然长吟。\n想先生之清标，契谪仙于同襟。\n凌九垓而神会，岂入海之可寻。\n方将抱月乘风，携壶命琴。\n短墨帝于玄圃，挟客卿于翰林。\n快骑鲸而翳凤，遂登高而俯深。\n执此卷而撰杖，筮得朋于盍簪。\n秋露其滴，玉蜍自斟。\n捧诗砚之如箕，淬词锋之发镡。\n付张李于一吷，视沧溟于蹄{左足右岑}。\n逸兴天游，浩无古今。\n斗杓回光，曦车发晨。\n承謦欬于绪言，犹足以投微机于芥针也。","type":[]}
{"_id":{"$oid":"5b9a1a1e367d5c0f40d23997"},"title":"送乾康禅师入山过夏","dynasty":"唐代","writer":"齐己","content":"由来喧滑境，难驻寂寥踪。逼夏摇孤锡，离城入乱峰。 \n 云门应近寺，石路或穿松。知在栖禅外，题诗寄北宗。","type":[]}
{"_id":{"$oid":"5b9a1a1f367d5c0f40d23998"},"title":"西江月 其三 有见","dynasty":"清代","writer":"吴绮","content":"小玉梳成闹扫，善师教就琵琶。恼人春着杏儿纱，绣带临风一把。\n\n红阁画桨萱草，青墙映出梨花。斗鸡坊下认儿家，拣取垂杨系马。\n\n","type":[]}
{"_id":{"$oid":"5b9a1a1f367d5c0f40d23999"},"title":"送王季山赴龙溪","dynasty":"宋代","writer":"朱熹","content":"故人千石令，便道此之官。契阔三秋永，逢迎一笑欢。\n\n田园知不远，谣俗问非难。已想躬玄默，鸣弦亦罢弹。\n\n","type":[]}
{"_id":{"$oid":"5b9a1a1f367d5c0f40d2399a"},"title":"咏史","dynasty":"宋代","writer":"陈普","content":"西汉长安周镐京，终南天秀八流清。赵张无异曹参醉，总不能平二国争。\n\n","type":[]}
{"_id":{"$oid":"5b9a1a1f367d5c0f40d2399b"},"title":"虞美人","dynasty":"清代","writer":"杨圻","content":"前生种下相思种，转眼都如梦。此心如水只长流，如许潇湘能放几多愁。\n\n楼台惆怅还犹昨，往事思量著。应知青鸟有时通，同去桃源深洞路重重。\n\n","type":[]}
{"_id":{"$oid":"5b9a1a1f367d5c0f40d2399c"},"title":"书崇庆牧恤赠观察常理斋先生殉节录后","dynasty":"清代","writer":"马启泰","content":"男儿血性本天成，报答君恩一死轻。固是疏防由大将，还欣骂贼有书生。\n\n诗篇末散精灵在，竹帛常垂姓宇荣。料得忠魂多慰藉，故人何用泪纵横。\n\n","type":[]}
{"_id":{"$oid":"5b9a1a1f367d5c0f40d2399d"},"title":"南巡回銮驻跸圆明园之作","dynasty":"清代","writer":"弘历","content":"麦登秋穰黍全耕，喜气迎銮达帝京。又此南巡成北返，恰看夜雨值朝晴。\n\n康功灾壤怜群赤，勤政明廷接九卿。懿旨身遵心膝下，所欣旬日近归程。\n\n","type":[]}
{"_id":{"$oid":"5b9a1a1f367d5c0f40d2399e"},"title":"按行分宜","dynasty":"宋代","writer":"蒋之奇","content":"分得宜春地，东偏一画屏。洪阳仙洞古，龙姥旧祠灵。\n\n雨过溪痕长，春回草径青。道傍聊下马，揩藓读碑铭。\n\n","type":[]}
{"_id":{"$oid":"5b9a1a1f367d5c0f40d2399f"},"title":"隐趣园八咏 其三 蜀锦屏","dynasty":"元代","writer":"胡助","content":"濯锦为屏障，红妆拥万妃。试看春睡足，何羡买臣归？\n\n","type":[]}
{"_id":{"$oid":"5b9a1a1f367d5c0f40d239a0"},"title":"同水心吊薛子舒墓","dynasty":"宋代","writer":"戴栩","content":"自斸青云去，长途坠玉镳。有名天所吝，无病药为妖。\n\n月斧千家寂，霓梭五色销。梦灵虚吐凤，数短实如鸮。\n\n筦库嗟常调，弓旌欠特招。贵儿嫌苦淡，盛叶不萧条。\n\n往忆京华旅，相随柳外桥。行藏今止此，岁月忽同飘。\n\n留札宽亲抱，缄文付稚髫。敬亭花自发，族陇木仍乔。\n\n稍待刊铭志，从知慰泬寥。友朋如昨日，来往未辞遥。\n\n酹散窗生雾，吟寒斗挂杓。百年齐一尽，终誉在山椒。\n\n","type":[]}
{"_id":{"$oid":"5b9a1a1f367d5c0f40d239a1"},"title":"答酒家王君惠酒 其三","dynasty":"明代","writer":"屈大均","content":"玉馈清如镜，无乾复一樽。忘忧凭此物，难老不须言。\n\n花气春初暖，莺声日已喧。酒泉君挹注，自此更源源。\n\n","type":[]}
{"_id":{"$oid":"5b9a1a21367d5c0f40d239a2"},"title":"题烹茶鹤避烟图","dynasty":"清代","writer":"蔡廷兰","content":"涤尽烦襟野趣生，閒来扫榻品茶经。烟腾石鼎松风发，水沸铜瓶桧雨晴。\n\n笑我酪奴恣饱酌，惊他羽客作长鸣。此仙不受人间气，分付樵青细火烹。\n\n","type":[]}
{"_id":{"$oid":"5b9a1a21367d5c0f40d239a3"},"title":"四月癸已发浔阳馆过濂溪饭于杏溪愒清虚庵宿","dynasty":"宋代","writer":"魏了翁","content":"又过前溪访梵宫，人言此与老庄同。\n是同是异谁知得，拟问山前无极翁。","type":[]}
{"_id":{"$oid":"5b9a1a21367d5c0f40d239a4"},"title":"寄云门僧若邪溪兼题其松风阁二首 其一","dynasty":"元代","writer":"张翥","content":"闻道邪溪叟，高年出寺迟。眉毫长几许，布衲破多时。\n\n挂锡鹤移树，翻经花满池。相望一江水，岁晚赴幽期。\n\n","type":[]}
{"_id":{"$oid":"5b9a1a21367d5c0f40d239a5"},"title":"五月十三日过东冈看新竹时杨梅正熟红绿掩映甚可观也诗因及之","dynasty":"明代","writer":"王鏊","content":"新竹娟娟旧竹斑，东西俨立万琅玕。彊鞭迸占青松地，清荫浓添白石坛。\n\n羽扇动摇香粉堕，杨梅点缀绛星攒。我来避暑年年事，锦箨无烦为制冠。\n\n","type":[]}
{"_id":{"$oid":"5b9a1a21367d5c0f40d239a6"},"title":"华幼圜以古隶见贻赋此报谢仍乞书国风","dynasty":"明代","writer":"王世贞","content":"鸟翮山头王次仲，鸿都门下蔡中郎。似分晋季鹅池墨，流作梁清练水香。\n\n柿叶过霜红满地，芭蕉含雨碧堆床。二南须为纵横写，老去风人有面墙。\n\n","type":[]}
{"_id":{"$oid":"5b9a1a21367d5c0f40d239a7"},"title":"循资赵宰有贺诗次韵三首 其二","dynasty":"宋代","writer":"陈造","content":"蒿帛入门无几润，妻孥食粥有馀清。轻肥腾趠非吾愿，矻矻雌黄且课程。\n\n","type":[]}
{"_id":{"$oid":"5b9a1a21367d5c0f40d239a8"},"title":"雨后十小绝以一雨洗残暑万家生早凉为韵 其六","dynasty":"宋代","writer":"章甫","content":"长安卿相家，一食费几万。有功享固宜，我辈且蔬饭。\n\n","type":[]}
{"_id":{"$oid":"5b9a1a21367d5c0f40d239a9"},"title":"题汪氏孝节堂","dynasty":"宋代","writer":"方回","content":"三从分定付之天，捧案曾无月再圆。\n莱子方同彩衣舞，鄘风忽赋柏舟篇。\n频年兵革经多难，奕世门闾喜独全。\n孝节从来足阴相，儿孙袞袞寿眉前。","type":[]}
{"_id":{"$oid":"5b9a1a21367d5c0f40d239aa"},"title":"南归途中杂诗二十二首 其二十","dynasty":"明代","writer":"黄佐","content":"薰风拂拂吹野花，石濑涓涓明早霞。天边未辨龙泉气，江上徒乘牛斗槎。\n\n","type":[]}
{"_id":{"$oid":"5b9a1a21367d5c0f40d239ab"},"title":"书派河徐希秀才别业","dynasty":"宋代","writer":"释保暹","content":"渺渺渡头路，客心难解携。\n半空山远近，寒日水东西。\n漾浦渔罾小，飞沙雁阵低。\n霜风起深夜，只是欠猿啼。","type":[]}
{"_id":{"$oid":"5b9a1a22367d5c0f40d239ac"},"title":"滁山道中杂题 其二","dynasty":"明代","writer":"唐之淳","content":"麦陇丛丛绿，梅香树树香。山禽惊客梦，村酒割人肠。\n\n","type":[]}
{"_id":{"$oid":"5b9a1a22367d5c0f40d239ad"},"title":"赠曹以宁","dynasty":"明代","writer":"张弼","content":"著书只欲明忠义，垂橐何曾计有无。\n\n","type":[]}
{"_id":{"$oid":"5b9a1a22367d5c0f40d239ae"},"title":"二零零一年十二月三十一夜 其三","dynasty":"当代","writer":"卢青山","content":"太常一日醉，我有一日醒。兀兀不能安，自不知其病。\n\n忽然伸眉笑，盖以今未饮。冬风如春风，著体无稍冷；\n\n明日即明年，奔来不用请。孤坐玩空杯，聊应守岁景。\n\n","type":[]}
{"_id":{"$oid":"5b9a1a22367d5c0f40d239af"},"title":"失调名","dynasty":"宋代","writer":"佚名","content":"夜深青女湿微妆。","type":[]}
{"_id":{"$oid":"5b9a1a22367d5c0f40d239b0"},"title":"送妻兄任以道赴房州竹山尉四首","dynasty":"宋代","writer":"项安世","content":"古来王谢家，生长習见闻。\n人言不学问，楚楚自超群。\n君侯妙质廪，博学而多文。\n如玉作璠玙，可以奉明君。","type":[]}
{"_id":{"$oid":"5b9a1a22367d5c0f40d239b1"},"title":"题李将军四时行乐图 其三 秋郊挟弹","dynasty":"明代","writer":"丘浚","content":"霜梁枫林秋气肃，潦水收痕山露骨。苍鸠一夜化为鹰，百鸟含羞傍林麓。\n\n将军小队出西郊，金环压辔青骢骄。霹雳一声军吏贺，半空云外落双雕。\n\n","type":[]}
{"_id":{"$oid":"5b9a1a22367d5c0f40d239b2"},"title":"春悲行","dynasty":"唐代","writer":"胡皓","content":"夜鹊南飞倦，鸣鸡屡送晨。忽闻芳岁到，今日故园春。\n\n试上亭台望，氛氲江树新。的的韶阳萼，迢迢佳丽人。\n\n音容旷不接，景物徒相因。别怨如流水，移恩念积薪。\n\n垂泪三危露，心断二京尘。远役鸿为伴，荒亭鬼作邻。\n\n吾生殊卉木，憔悴此江滨。\n\n","type":[]}
{"_id":{"$oid":"5b9a1a22367d5c0f40d239b3"},"title":"四园竹 秋怨","dynasty":"明代","writer":"高濂","content":"雨扶黄叶，夜半打空窗。罗衾较冷，鹤焰知寒，蟋蟀依床。\n\n萧瑟西风摇落，树枯山瘦，朝来减却秋光。\n\n断人肠。有约梦迷巫峡，空怜雁出潇湘。无那枕边醒耳，听彻沉沉玉漏长。\n\n一宵难过，何况是，无日不思量。\n\n","type":[]}
{"_id":{"$oid":"5b9a1a22367d5c0f40d239b4"},"title":"李参政生日","dynasty":"宋代","writer":"魏了翁","content":"历尽玄枵十二辰，饱看三十六宫春。\n才喷一霎挂龙雨，又卷云霓还翠旻。","type":[]}
{"_id":{"$oid":"5b9a1a22367d5c0f40d239b5"},"title":"湖上众禽尽以俗呼为题·提葫芦","dynasty":"宋代","writer":"文同","content":"花开已堪镜，半绿卷如杯。\n谁为回风力，清香满面来。","type":[]}
